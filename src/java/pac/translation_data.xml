<?xml version="1.0" encoding="utf-8"?>
<resources>
    <string-array name="translation">
<item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item>
<item>حُسن تعریف و ستائش اور تحسین و تشکر (نمبر ۱) (Praise, eulogy, commendation, appreciation) صرف اللہ ہی کے لیے مخصوص ہے اور وہی ان کا سزا وار و مُستحق ہے، کیونکہ وہ جُملہ حسین صِفات کا مالک ہے؛ نیز کُل جہانوں( کی مخلوقات ) کو بتدریج نشو و نما دینے والا آقا اور مالک (= رب ) (نمبر ۲) ہے۔ حواشی نمبر ۱: حمد : یا الحمد کی اصطلاح ذُو معنیٰ ہے ۔ اس کے معنیٰ ہیں : اللہ تعالیٰ کی ثنائے جمیل، تعریف و ستائش، نیز اس کا شُکر و سِپاس- حمد کاسزا وار و مُستحق صرف اللہ تعالیٰ ہے، اس لیے صرف اسی کی حمد کرنا چاہیے۔ دُوسروں سے بیجا حمد و خُود ستائی کرانا گُناہِ کبیرہ ہے اور اُن کے لے درد ناک و غم انگیز عذاب ہے (آلِ عمران ۳: ۱۸۸)۔ اللہ وحدہٗ لا شریک چونکہ کل صفاتِ حسنہ (Most Beautiful and Sublime Atributes) کا مالک بالذّات ہے، اس لیے وہ اپنی کُل مخلوقات کا اِلٰہ یعنی معبود و محبوب، مطلوب و مقصود او ر حاکم و مُطاع ہے۔ نیز اِن صِفاتِ حسنہ کی بنا ء پر وہ حمد و ستائش کا مُستحق صرف اللہ تعالیٰ ہے ، اس لیے صرف اسی کی حمد کرنا چاہیے۔ دُوسروں سے بیجا حمد و خود ستائی کرانا گُناہِ کبیرہ ہے اور اُن کے لیے درد ناک و غم انگیز عذاب ہے (آلِ عمران ۳:۱۸۸)۔ اللہ وحدہٗ لا شکریک چُونکہ کُل صفاتِ حسنہ (Most Beautiful Sublime Atributes) کا مالک بالذّات ہے، اس لیے وہ اپنی کُل مخلوقات کا اِلٰہ، یعنی معبود و محبوب، مطلوب و مقصود اور حاکم و مُطاع ہے ۔ نیز ان صفاتِ حسنہ کی بناء پر وہ حمد و ستائش کا مُستحق ہے۔ علاوہ ازیں، وہ چونکہ ربِّ رحمن بھی ہے اور اس نے ہمیں اَن گنت انعام و اکرام سے نوازتا ہے، اس لیے ہم پ ر اُس کا شُکر (قولاً و فعلاً) فرض ہے۔ پھر اس لیے بھی کہ وہ ہم سے بے نہایت محبت یا عشق کرتا ہے اور ہم پر بے حد رحم و کرم کرنا اور ہماری دُعائیں مُستجاب کرنا اس کی سنت حسنہ ہے ۔ مختصر یہ کہ اللہ سبحانہٗ و تعالیٰ زندہ وے بیمثال پیکرِ حُسن و عشق ہے، اس لیے صرف اور تنہا وہی حمد و شُکر کا مُستحق و سزا وار ہے ۔ ۲- ربّ: (مادّہ رب ب )۔ الرَّبُّ کے معنیٰ ہیں : کسی چیز کو تدریجاً درجہ بدرجہ نشو و نما دے کر حدِّ کمال تک پہنچانا(المفردات) ۔ قُرآنِ مجید کی رُوسے ربّ کے اصطلاحاً معانی کا خُلاصہ یہ ہے : اللہ وحدہٗ لا شریک جو اپنی جُملہ مخلوقات، خصوصاً بنی نوعِ اِنسان کو درجہ بدرجہ ترقی دے کر حدِّ کمال تک پہنچاتا ہے، اور اُن کا مالک و آقا اور ہادی و مُنعم ہے، نیز وہ اُن کا رازق و پروردگار، حاجت روا و مددگار، مولیٰ و کارساز، مُشکل کُشاو دستگیر ، غفار الذنوب، تواب و رحیم اور مُستجیب الدّعوٰت ہے؛ اس لیے وہ بنی نوعِ اِنسان کے لیے کافی (=حسیب) ہے۔ لہٰذا اُنھیں اس کے سوا اوروں کو ’’ارباب‘‘ یا اپنے ربّ بنانے کی حاجت نہیں۔ اگر کوئی ایسا کرتا ہے تو وہ اکابرو سادات پرستی کرتا ہے، جو ناقابلِ مُعافی گُناہِ کبیرہ اور ظُلمِ عظیم ہے ۔ (النسآء ۴:۱۱۶؛ لُقمن ۳۱:۱۳)۔ اللہ کی صفت ربوبیت توحید کو چاہتی ہے، اور توحید کا مطلب ہے صرف اور تنہا اللہ تعالیٰ کو وحدہٗ لا شریک، یگانہ و مُنفرد اور اپنا ربّ سمجھنا اور عملاً ماننا، اور دیگر ارباب و آلِھۃ کی نفی کرنا۔ حقیقت یہ ہے کہ توحید اصلِ اِیمان و دین ہے(آلِ عمران ۳:۶۴؛ التوبہ ۹:۳۱؛ حٰم ٓ السجدۃ ۴۱:۳۰ وبمواضع کثیرہ)۔
</item>
<item>(کُل مخلوقات کا ربّ) ازل سے رحمتِ بے نہایت کا مالک اور اپنی مخلوقات، خصوصاً اپنے جمالیاتی ۔ تخلیقی شہکاروں (نمبر ۳) کو محبت و شفقتِ بے پایاں، فضل و اِحسان، دُنیوی و اُخروی حسنہ (نمبر ۴) اور بے حساب نعمتوں سے علی الدَّوام یا ہمیشہ نوازنے والا (= رحمن ) ہے -- ان پر ہمیشہ ترس کھانے والا، بے اندازہ رحم و کرم اور بار بار ان کی توبہ قبول کرنے والا (= رحیم ) ہے۔ حواشی نمبر ۳ - جمالیاتی ۔تخلیقی شہکار سے مُراد اِنسان ہے، اور ربِّ کریم کا، جو احسن الخالقین ہے، احسن و اکمل جمالیاتی- تخلیقی شہکار ہے۔ نمبر ۴: دُنیوی و اُخروی حسنہ: مادّہ ’’ح س ن‘‘ کے تمام مشتقات میں مسرت یا سچی خوشی کا مفہوم پایا جاتا ہے ۔ حسنہ قُرآنِ حکیم کی از بس اہم او روسیع المعانی اصطلاح ہے (دیکھیے مترجم کی حُسنِ تفسیر جلد اوّل، عُنوان: کلیدِ لُغاتِ قرآن۔ اس کا معنیٰ ایک لفظ میں بیان کرنا ہو تو وہ ہے : ہر وہ شے جو مسرّت انگیز ہو، یعنی اس سے سچی خوشی نصیب ہوتی ہے ۔ اُخروی حسنہ سے مراد ہے : اَن دیکھی جنت قرۃ العین اور اس کی مسرت انگیز نعمتیں ۔
</item>
<item>وہ یومِ حساب و جزا (Day of Judgement) کا (تنہا اور بلاشرکتِ غیرے) مالک و حاکم (نمبر ۵)ہے ۔ حواشی نمبر ۵- یومُ الدّین : اس کا مطلب ہے، قیامت کے روز جب جُملہ افرادِ نسلِ اِنسانی دوبارہ زندہ کیے جائیں گے تو اللہ جل شانہٗ ان کا حساب لے گا۔ جس شخص کی حَسنَات یا نیکیاں زیادہ یا بھاری ہوں گی، وہ جنت میں جائے گا ۔ بخلاف اس کے، جس کی سیِّآت یا بدیاں زیادہ یا بھاری ہوں گی، وہ جہنم میں جائے گا۔ اس اعتبار سے یومُ الدّین کا معنیٰ ہُوا: حساب اور جزا و سزا کا یوم یا رو ز۔ اِنسان کی کُل زندگی کا مُحاسبہ بِلا شبہ قیامت کو ہوگا اور اس کے اِمتحانِ زندگی کا نتیجہ بھی اسی روز نکلے گا۔ لیکن قُدرت کا قانونِ مُکافات ِ عمل ہر لمحے اِنسان کے قول و فعل کا محاسبہ کرتا اور اُسے جزا و سزا دیتا رہتا ہے۔ اِس اعتبار سے ہر لمحہ روزِ حساب و جزا ہے۔ یہ مُسلمہ حقیقت ہے کہ ہر عمل کاردِّ عمل ہوتا ہے۔ مثلاً ٹھنڈے پانی سے پیاس بُجھتی ہے اور تسکین ہوتی ہے۔ بخلاف اس کے، آگ لگنے سے جلن ہوتی ہے او ردل کو اذیت پہنچتی ہے۔ اِسی طرح، حُسن عمل سے دل پر حسین اور مسرّت انگیز اثرات مُرتب ہوتے ہیں ۔ بخلاف اس کے، اعمالِ سُوء سے دل پر قبیح اور غم انگیز و خوف آفرین اثرات مُرتب ہوتے ہیں۔دُوسرے لفظوں میں ، حسین اعمال یا اعمالِ صالحہ سے حسنہ یا قُرّۃ العین یا جمالیاتی ثروت (Aesthetic riches) ملتی ہے جو کلیدِ جنت ہے ۔ سیِّئہ کلیدِ دوزخ ہے ۔ اِس اعتبار سے یومُ الدّین کو روزِ مُکافاتِ عمل بھی کہہ سکتے ہیں۔
</item><item>ہم صرف تیری ہی عبادت کرتے ہیں، یعنی صرف تیری ہی پرستش و پرستاری کرتے اور فقط تیرے ہی قوانین و احکام اور تعلیمات پر برضا و رغبت عمل کرتے اور ان کے مطابق ’’کل‘‘ (نمبر۶) زندگی کرتے ہیں، لیکن غیر اللہ کی عبادت نہیں کرتے ، یعنی ان کے قوانین و احکام کو تسلیم کرتے اور نہ ان پر عمل ہی کرتے ہیں۔(اور چونکہ صرف تُو ہی سمیع و بصیر اور مستجیب الدّعوٰت ہے، اس لیے) ہم (اپنی حاجت روائی و مُشکل کشائی اور فتح و نُصرت کے لیے) صرف تجھ ہی سے تیری مدد طلب کرتے ہیں۔ (یہ ہمارا تجھ سے عہد و پیمان ہے، جس پر ہم ہمیشہ قائم رہیں گے)۔ حواشی نمبر ۶ - کل زندگی: انفرادی و اِجتماعی، مادّی و معنوی اور دُنیوی و اُخروی زندگی۔
</item><item>لہٰذا ہماری رہنمائی فرما تاکہ ہم تیری حسین و فطری اور قائم و دائم راہِ راست (نمبر ۷) پر چل کر اپنی منزلِ آخر (= جنتِ قرۃ العین ) پر پہنچ جائیں۔ حواشی نمبر ۷: راہِ راست: سیدھا اور سچّا راستہ۔
</item><item>صِراطِ مُستقیم تیرے ان بندوں کا راستہ ہے، جن کو اپنے فضل و کرم، دُنیوی و اُخروی حسنہ اور نعمتوں سے نوازنا (نمبر ۸) تیری سُنَّتِ حسنہ ہے ، جو تیری نافرمانی کرکے نہ تیرے قانونِ مُکافاتِ عمل (نمبر ۹) کے زیرِ عتاب آئے نہ آتے ہیں ، اور نہ گمراہ ہی ہوئے۔ حواشی نمبر ۸: انعام یافتہ بندے : النسآء ۴:۶۹- ۷۰؛ مریم ۱۹:۵۸- ۵۹) : یہ وہ لوگ ہیں، جن پر اللہ تعالیٰ نے اپنا انام کیا، یعنی جن کو اُس نے فضل و کرم اور دُنیوی و اُخروی حسنہ سے نوازا اور وہ ہیں: انبیآء ،صدیقین(= سچ بولنا اور سچ کی تصدیق کرنا جن کی فطرت ثانیہ ہوتی ہے) ، شہداء (= حق کی شہادت دینے والے، اہل علم و حق گو اور اللہ کی راہ میں جان دینے والے شہید) اور صالھ (= اپنے حُسنِ فکر و عمل سے ہیئت اجتماعیہ میں توازن بحال کرنے اور برقرار رکھنے والے)۔ ان سے مراد ربِّ رحمن کے اہلِ عشق و وفا بندے ہیں، جن کو وہ اپنے عشق کے جمالیاتی ثروت (Aesthetic riches) قُرب و رضوان، فضل و کرم، رحمت و مغفرت، نُصرت و ہدایت، طمانیّت و مسرت اور دُنیوی و اُخروی حسنہ سے نوازتا اور حیاتِ طیبہ بسر کراتا ہے،دُنیا اور جنت قرۃ العین دونوں میں۔ ۹- قانونِ مُکافاتِ عمل : قُدرت کا یہ قانون ہے کہ جیسا کرو گے ویسا بھرو گے۔ اس قانون سے کسی مُتنفس کو مفر نہیں، یعنی کوئی بھی اس سے بچ نہیں سکتا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الِف ۔ لام۔ مِیم (نمبر ۱)۔ حواشی نمبر ۱: ان کو حروف مقطعات کہتے ہیں جو اُنتیس سورتوں کے پہلے ہیں۔ یہ درست ہے کہ ابھی تک ان کے معانی متحقق نہیں ہوئے۔ وجہ یہ ہے کہ قُرآنِ حکیم، احادیثِ طیبہ اور آثارِ آثارِ صحابہ ؓ سے اُن کے مستند و متحقق معنی و مفہوم کا سُراغ نہیں ملتا۔ بعض مترجمین اہل علم او رمفسریی نے محض قیاس سے ان کے معانی بتائے ہیں، جو متفق علیہ نہیں ۔لیکن اس سے یہ رائے قائم کرنا درست نہیں کہ یہ حروفِ مقطعات بے معنی یا فالتوہیں۔ تلامیذ القرآن اس بات کا حق الیقین رکھتے ہیں ہ قرآن حکیم کی نوعیت زمانی یا مکانی نہیں، بلکہ عالمگیر و ابدی ہے؛ لہٰذ جس طرح عصرِ حاضر میں بالخصوص اس کی مُتعدد آیات اور اصطلاحات کے معانی و مطالب سائنسی یا علمی اِکتشافات سے واضح ہوئے ہیں ؛ اور علم کی ترقی کے ساتھ ساتھ آشکارا ہوتے رہیں گے، اسی طرح ان حروفِ مُقطعات کے معانی و مطالب بھی ایک روز تلامیذ القرآن پر بالضرور مُنکشف ہوں گے۔ وجہ یہ ہے کہ اللہ سبحانہ وتعالیٰ کا کوئی فعل عبث ہے، نہ ہوسکتا ہی ہے ۔ بض مفسرین نے الِف سے اللہ مراد لیا ہے؛ لام سے حضرت جبریل ؑ اور میم سے حضرت محمد ﷺ۔ اللہ تعالیٰ کا اِرشاد ہے کہ قرآن حکیم کے احکام و قوانین اور تعلیمات اِنسان کے لیے ہیں (انبیآء ۲۱:۱۰) ، اس بنا پر ان حروف کا یہ مطلب لینا زیادہ قرینِ صواب ہے: الف سے مُراد ہے اِنسان، لام سے اللہ اور میم سے حضرت محمد ﷺ ہیں۔
</item><item>(ا)یہ وہ عظیم کتاب ہے جس کے مِن جانب اللہ تعالیٰ ہونے میں قطعًا شک و شبہ اور اِضطراب و تردُّد نہیں پایا جاتا (نیز دیکھیے یونس ۱۰:۳۷- ۳۸)۔ (ب)اِس احسن واکمل اور عطیم کتاب کے مافیہ یا مُندرجات (Contents) ، یعنی احکام و قوانین ہیں، اور ان کی صحت و حفاظت میں اضطراب تک نہیں پایا جاتا۔ (ج)اس بات میں قطعاً شک و شبہ نہیں کہ یہ کتاب پیغمبر اعظم و آخرحضرت محمد ﷺ پر نازل ہوئی ہے۔ (د)اس میں قطعًا شک و تردُّد اور اضطراب نہیں کہ یہ ہدایت کی آرزو اور گمراہی کی خشیت رکھنے والوں (= متقیوں) کو ہدایت دیتی ہے، یعنی اُن کو اُن کی راہِ راست و منزلِ مقصود کی طرف رہنمائی کرتا ہے۔
</item><item>اہلِ آرزو و خشیت (نمبر ۲) مُتقی) وہ ہیں جو غیب پر ایمان رکھتے ہیں ، یعنی اللہ تعالیٰ کے بتائے ہوئے ان حقائق و واقعات اور اُمور پر پورے اطمینان دل و دماغ کے ساتھ یقین کامل رکھتے ہیں ، جو اِن کے حواس پر ابھی مشہور یا ظاہر نہیں ہوئے اور مخفی ہیں۔ اور صلوٰۃ کا نظام قرآن و سنہ کے مطابق قائم کرتے اور اس کے فرائض اور تقاضوں (Pre-requisites) کو پورا کرتے ہیں۔ اور جو مال و دولت وغیرہ ہم نے اُنھیں دیا ہے، اس میں سے (اپنی جائز ضروریات سے زائد، اللہ تعالیٰ کے جمالیاتی۔ تخلیقی شہکاروں کی فلاح و بہبود، اہلِ احتیاج کی کفالت اور ان کی مالی ضروریات پورا کرنے پر ) خرچ کرتے ہیں ( بُخل نہیں کرتے مثال کے طور پر، وہ زکوٰۃ،ا لعفو، الماعون، قرضِ حسنہ اور صدقات دیتے ہیں)۔ حواشی نمبر ۲: اہلِ آرزو و خشیت سے مُراد وہ شخص ہے، جسے فطری طور سے ہدایت، دُنیوی و اُخروی حسنہ، جنت اور اپنے الٰہ و رب کے قُرب و رِضان کی آرزو ہوتی ہے۔ اس کی تکمیل کے لیے وہ اس حسین و فطری راہِ راست (Straight and right path) پر چلنے کی آرزو بھی رکھتا ہے جو اُسے اُس کے حقیقی منزل مقصود پر پہنچا دے جو جنت قرۃ العین ہے؛ ساتھ ہی اُسے قدرت کے قانونِ مُکافاتِ عمل ، گمراہی اور شیطان کے وسوسوں (Evil suggesting) اور جمالیاتی دھوکوں (Aesthetic illusions) کے نتائج و عواقاب کا خوف بھی دامن گیر رہتا ہے۔ اس بنا پر متقی کے لیے ’’اہلِ آرزو و خشیت ‘‘کی تعبیر اختیار کی گئی۔
</item><item>اور یہ وہ لوگ ہیں جو اس الکتاب پر بھی جو آپ پر نازل ہوئی ہے اور ان کتابوں پر بھی جو آپ سے پہلے انبیآء پر نازل ہوئی تھیں ، ایمان بالیقین محکم رکھتے ہیں۔ نیز آخرت (قیامت ، نشاۃ ثانیہ ، روزِ حساب و جزا، جنت اور جہنم) پر بھی طمانیتِ قلب کے ساتھ ایقان و اذعان رکھتے ہیں۔
</item><item>یہی ہیں جو اپنے رب کے فضل و رحمت سے ہدایت(= صراط مستقیم) پر گامزن ہیں ، اور یہی دُنیا میں خوف و حُزن (نمبر ۳) کی آگ کی اذیتوں، اور آخرت میں آتشِ جہنم کے عذاب سے نجات پانے، نیز دُنیا و آخرت میں کامیاب و کامران ہونے والے ہیں۔ حواشی نمبر ۳: خوف و حزن: خوف و حُزن کے ھیولے میں قلب کی آتشِ کربناک مضمر ہوتی ہے۔ یہ بڑا اذیت ناک نفسیاتی مرض ہے ، جو دُنیا بھر میں وبا کی صُورت اِختیار کر گیا ہے۔ یہ عذابُّ النار کی ایک قسم ہے، اور اس عذاب میں وہ لوگ مبتلا ہیں جو اللہ تعالیٰ کی یاد اور اس کے حُسنِ کلامِ آخر سے غافل توحید ربوبیت و اُلُوہیت کے مُنکر ، کافر و مُشرک، ظالم و گُمراہ اور آپ اپنے دشمن ہوتے ہیں۔ بخلاف اس کے، اولیاء اللہ یا اللہ کے دوست خوف و حُزن کی بیماریوں سے مصئون و محفوظ ہوتے ہیں۔
</item><item>لیکن جو لوگ مذکورہ حقائق کو تسلیم بالیقین نہیں کرتے، بلکہ اُنہیں ماننے سے انکار کرتے ہیں (وہ گوشِ حق نیوش سے سننا جانتے ہیں نہ دیدہ عبرت نگاہ سے دیکھنا، اور نہ عقلِ سلیم سے سوچنا سمجھنا ہی جانتے ہیں ، لہٰذا ) آپ کا اُنھیں (اِن حقائق کے انکار کے فطری خوفناک و المناک نتائج و عواقب سے) متنبہ کرنا یا نہ کرنا ایک جیسا ہے، کیونکہ وہ یہ حقائق تسلیم بالیقین کرنے والے ہیں ہی نہیں۔
</item><item>اللہ نے (اپنے قانونِ مُجازات (نمبر ۴) کے مطابق، اُن کے کفر کی ظلمتوں کی دبیز تہوں سے) اُن کے دل و دماغ اور کان مُہر بند کردیے ہیں، اور ان کی آنکھوں پر غفلت و سرکشی کا پردہ پڑ چکا ہے ، (نتیجۃً) اُن کو شیدید عذاب (النّار) سہنا ہوگا۔ حواشی نمبر ۴- قانونِ مُجازات: یا قانونِ مُکافاتِ عمل (Law of Retribution) ۔ اس کی رُوسے ہر اِنسان اکتساب او رمستوجب سزا و جزا ہے۔ انسان کو اللہ تعالیٰ نے اس کی آرزو یا مرضی کے مطابق فکر و عمل اور اِرادہ و اختیار کی آزادی بطورِ امانت ودیعت کی ہے۔ اگر وہ اس آزادی کا صحیح استعمال کرے گا تو جنت میں جائے گا اور دُنیا میں حیاتِ طیبہ یعنی نشوو اِرتقاء کرنے والی پاکیزہ و مُطمئن زندگی (النحل ۱۶:۹۷) بسر کرے گا۔ بخلاف اس کے، اگر وہ آزادی کا استعمال غیر فطری طریقے سے کرے گا یا اعمالِ سُوء کرے گا تو وہ جہنم میں جائے گا اور دُنیا میں بھی خوف و حُزن کی آگ میں جلتا رہے گا۔ قانونِ مُجازات اور قانونِ مُکافاتِ عمل میں ایک فرق بھی ہے ، جسے ملحوظ رکھنا چاہیے۔ اعمالِ سُوع کی جزائے سُوء کے لیے قانونِ مُجازات آتا ہے۔ بخلاف اس کے، قانونِ مُکافات ِ عمل اعمالِ صالحہ اور اعمالِ سُوء دونوں کی جزا و سزا کے لیے اِستعمال ہوتا ہے ۔
</item><item>اور ان لوگوں میں ایسے بھی (مُنافق (Hypocrites) ہیں جو زُبان سے تو کہتے ہیں کہ ہم اللہ( کی توحید الوہیت و ربوبیت (نمبر ۵) اور روزِ آخرت (=قیامت اور روزِ حساب و جزا ) کو تسلیم بالیقین کرتے ہیں، لیکن اصل میں وہ یہ حقائق دل و جان سے تسلیم بالیقین کرنے والے، یعنی مومن نہیں ہیں (کیونکہ ان کے قلب و زبان میں ہم آہنگ نہیں ہیں)۔ حواش نمبر ۵- توحید اُلوہیت و ربوبیت: توحیدِ اُلُوہیت: یہ عقیدہ ہے کہ اِنسان کا اِلہ یعنی معبود و محبوب، مطلوب و مقصود اور حاکم و مُطاع صرف اور فقط اللہ ہے، جو وحدہٗ لا شریک ہے۔ اللہ تعالیٰ چونکہ ہمارا حقیقی معروضِ حُسن و عشق (Object of Beauty and Love) ہے، لہٰذا ہمیں اپنی جُملہ محبوب چیزوں کی بہ نسبت شدید ترین محبت اُسی سے کرنا چاہیے (البقرہ ۲:۱۶۵)؛ یہ ہماری فطرت کا تقاضا بھی ہے اور مشیت ایزدی بھی۔ عشقِ الٰہی کی تاثیر سے انسان میں تقویٰ و ایان، ذکر و اذکار، طاعت و بندگی اور تسلیم و رضا ایسے خصائل پیدا ہوتے ہیں۔ اللہ چاہتا ہے کہ اِنسان کا اِلٰہ بنانا شِرک ہے، جو اللہ تعالیٰ کی خلاف بغاوت اور ظُلمِ عظیم و ناقابلِ مُعافی گُناہِ کبیرہ ہے ۔ توحید ربوبیت، اس کا مطلب ہے: صرف اور تنہا اللہ تعالیٰ ہی اپنی کل مخلوقات کا خالق و رازق، پروردگار و مالک اور آقاو بادشاہ ہے ، لہٰذا وہ چاہتا ہے کہ اِنسان فقط اور تنہا اُسی کو اپنا خالق و مالک، رازق و پروردگار، مُرشد و مُربی، ہادی و مزکی ، حاجت روا و کارساز، حافظ و ناصر، حاضر و ناظر، سمیع و بصیراور مجیب الدعوٰت مانے اور اِس عقیدے پر ہمیشہ قائم رہے، یعنی اس عقیدۂ ربوبیت کو اپنی زندگی کا جُزوِ لا ینفک بنالے؛ نتیجۃً ، مُوحِّد و صالح، صاحبِ حُسن و سُرور اور اہلِ جنت بن جائے۔
</item><item>وہ (اپنی دانست میں) اللہ اور اہلِ ایمان کو دھوکا دینے میں لگے ہوئے ہیں ، لیکن وہ اُن کو نہیں بلکہ اپنے آپ کو فریب دیتے ہیں (Beguile) ، مگر اس اصل کو سمجھتے نہیں۔
</item><item>اُن کے قُلوب (= دل و دماغ) میں (نِفاق) کی بیماری ہے۔ اللہ (اپنے قانونِ آرزو (نمبر ۶) اور قانونِ مُجازات کے مطابق ) ان کی یہ بیماریِ (مُنافقت) اور زیادہ کرتا جاتا ہے؛ اور ان کے لیے کربناک عذاب ہے، اس لیے کہ وہ جھوٹ بولتے ہیں۔ حواشی نمبر ۶ - قانونِ آرزو: قُرآنِ حکیم کی رُوسے قُدرت کا قانون آرزو (Law of Desire) یہ ہے کہ ربِّ رحمن اپنے جمالیاتی تخلیقی شہکار (انسان کی سچی آرزو کا احترام کرتا ہے۔ یہ یاد رہے کہ سچی آرزو عمل اور اس کی جہتِ صحیحہ سے مُعتبر بنتی ہے۔ اس اعتبار سے ہدایت اسن کو ملتی ہے جنہیں اس کی سچی آرزو ہوتی ہے (البقرہ ۲:۲) چنانچہ بنی نوع انسان کو جس نعمت کی سچی آرزو ہوتی ہے وہ انھیں ملتی ہے (الرعد ۱۳:۱۱) ۔ اور جس نعمت کی انھیں آرزو نہ رہے یا اس سے نہ خود مستفید ہو ں اور نہ دوسروں کو ہونے دیں تو قدرت اُسے سلب کر لیتی ہے (الانفال ۸؛۵۳)۔ آرزو لب پر آجائے تو اسے دُعا کہتے ہیں۔ قُدرت کے قانونِ احترامِ آرزو کے مطابق سچی دُعا ہی مُستجاب ہوتی ہے۔ آرزو یا دُعا کی صداقت کا معیار حُسنِ عمل ہے ۔
</item><item>اور جب اُن سے کہا جاتا ہے کہ زمین (= دُنیا یا مُلک) میں فساد نہ کرو، یعنی خرابیی و بے نظمی پیدا نہ کر ، تو کہتے ہیں کہ ہم تو احوال و ظروف کی اِصلاح کرنے یا ہیئت اِجتماعیہ میں توازن پید ا کرنے والے ہیں ۔
</item><item>سُن لو کہ اصل میں یہی لوگ (حیاتِ اجتماعیہ میں ) برہمی و بے نظمی پیدا کرنے والے ہیں؛ لیکن یہ اِس واقعیت کو سمجھتے بُوجھتے نہیں (Realise not) ۔
</item><item>اور جب ان سے (بطورِ نصیحت) کہا جاتا ہے کہ تُم بھی اِیمان لائو، یعنی اِسلام کے آئین و قوانین اور احکامات و تعلیمات کو تسلیم بالیقین کرو ، جس طرح اور لوگ ایمان لائے ہیں تو (طنزاً) کہتے ہیں کہ ہم بھی ان بے عقل و جاہل لوگوں کی طرح ایمان لائیں، یعنی اسلام کے نظامِ حیات کلی کو قبول کر لیں ؟ یقین کرو کہ اصل میں یہی لوگ احمق و جاہل ہیں، لیکن نہیں جانتے۔
</item><item>اور جب اہلِ ایمان سے ملتے ہیں تو (انہیں دھوکہ میں رکھنے کی خاطر) کہتے ہیں کہ ہم تو ایمان لاچُکے ہیں، یعنی اِسلام کا نظامِ حیاتِ کُلّی قبول کر چُکے ہیں۔ لیکن جب اپنے شیطان سرشت ساتھیوںسے خلوت یا علیحدگی میں ملتے ہیں تو کہتے ہیں، کہ اصل میں تو ہم تمارے ساتھ ہیں؛ (رہا مُسلمانوں سے معاملہ تو) ہم اُن سے ٹھٹھول کرتے ہیں۔
</item><item>(حالانکہ اصل یہ ہے کہ ) اللہ تعالیٰ (کا قانونِ مُجازات خود) ان کو نشانۂ تضحیک (Laughing stock) بنا رہا ہے اور اُن کو عُدوان و سرکشی (Contumacy) کرنے کی مہلت (نمبر ۷) یا ڈھیل دے رہا ہے ( اور اس کے نشے میں) وہ بھٹک رہے ہیں۔ حواشی نمبر ۷: قانونِ اِمہال (Law of Reprieving) : اس کا مطلب ہے قُدرت کا کسی فعل یا عمل کے ظہورِ نتائج و عواقب (Consequences or repercussions) کے لیے مُہلت (Respite) دینا ہے ۔ مثال کے طور پر، کسان بیج بوتا ہے تو وہ فوراً ثمرورپودا یا شجر نہیں بن جاتا ، بلکہ قدرت کے قانون کے مطابق اُس کی نشو و نما ہوتی رہتی ہے اور اس میں قدرت کا معینہ وقت لگتا ہے ، تب وہ ثمر ور پودا یا شجر بنتا ہے۔ اسی طرح حسنہ و سیّئہ یا خیر و شر کے بیج کو بارآور ہونے میں قدرت کا وقتِ معینہ لگتا ہے۔ اس کے لیے قدرت کے قانونِ امہال کی تعبیر اختیار کی گئی ہے ۔
</item><item>یہ وہ لوگ ہیں جنھوں نے ہدایت دے کر گمراہی کا سود ا کیا، یعنی رب رحمن کی راہِ راست پر سفر زندگی کرتے اور اپنی آخری منزل مقصود، جنت قرۃ العین (نمبر ۸) پانے کی بجائے جہنم کی ٹیڑھی ترچھی راہوں پر سفر زندگی کرنے کو ترجیح دی تو وہ دُنیوی اور اُخروی حسنہ سے محروم رہے، یعنی اُن کی تجارت برو مند ثابت نہ ہوئی ۔ ٹیڑھی ترچھی راہوں پر چلنے کے سبب وہ اپنی آخری منزلِ مقصود، جنت قرۃ العین کو نہ تو پاسکتے تھے اور نہ ہی پاسکے۔ حواشی نمبر ۸ قرۃ العین - لُغوی معنی ہیں آنکھ کی ٹھنڈک۔ دراصل یہ ایک انتہائی طمانیت بخش و سرور انگیز او رمسحور کن و وجد آفرین ٹھنڈک ہوتی ہے ، جسے حواس و قلب اور نفس سب محسوس کرتے ہیں۔ جنت کو رب رحمن نے قرۃ العین سے تعبیر کیا ہے (السجدہ ۳۲:۱۷)۔
</item><item>ان (منافقوں) کی مثال اُس شخص جیسی ہے جس نے (رات کی تاریکی میں اپنی منزل کا راستہ دیکھنے کی خاطر) آگ جلائی۔ پھر جب اُس نے اس کے اِرد گرد کی چیزوں کو روشن کر دیا تو اللہ کے قانون مُکافاتِ عمل نے اُن کی روشنی سلب کر لی اور انہیں اندھیروں میں بھٹکنے کے لیے چھوڑ دیا ، مگر اس حال میں کہ وہ کچھ نہیں دیکھ سکتے نہ راہ، نہ منزل ۔
</item><item>وہ بہرے ، گونگے اندھے ہیں ، یعنی ان کو حق بات سُننے، نہ حق بات کہنے، نہ حق سے آنکھیں دو چار کرنے کا دماغ ہے نہ یارا؛ نتیجۃ ً ( وہ اپنی فطرتِ سلیم یا اپنے اِلٰہ ربّ سے رُجوع کرنے والے نہیں۔
</item><item>یا پھر اُن کی مثال بارش ایسی ہے جو آسمان سے برس رہی ہو اور اس میں کالی گھٹائیں، گرج یا کڑک (Thunder) اور بجلی (Lighting) ہوں اور کڑکوں (Thunder claps) کے خوف سے اُن کی جان نکلی جارہی ہو اور وہ موت کے خوف سے کانوں میں اُنگلیاں ٹھونس لیں (تاکہ گھن گرج سے ان کی جان نہ نکل جائے) مُنکرانِ حق کو اللہ ( کے قانونِ مُجازات) نے پُوری طرح گھیرے میں لے رکھا ہے (لہٰذا انھیں اس قانون سے مفر نہیں ہوسکتا۔
</item><item>قریب ہے کہ بجلی (کی چمک) اُن کی آنکھوں (کی بینائی) کو اُ چک لے جائے۔ جب کبھی بجلی اُن کے لیے روشنی کرتی ہے تو اس میں چل پڑتے ہیں ؛ اور جب اُن پر اندھیرا چھا جاتا ہے، تو ٹھٹک کر رہ جاتے ہیں۔ اگر اللہ چاہے تو ان کے کانوں (کی سماعت) اور آنکھوں (کی بصارت) کو سلب کرلے ۔ بلا شبہ اللہ ہر شے اور اس کے کرنے پر قُدرتِ کاملہ رکھنے والا ہے۔
</item><item>ابے بنی نوعِ اِنسان! (O! mankind) اپنے پروردگار کے کل احکام کی اطاعت، بندگانِ تسلیم و رضا بن کر کرو، جس نے تمہیں اور تم سے پہلے لوگوں کو تخلیق کیا ہے تاکہ تم تقویٰ اختیار کرو(یعنی اس کے قُرب و رضوان کی طلب و جستجو کرو اور اس سے دُوری و مہجوری کے عذاب سے ڈرو)۔ نُکتہ: معلوم ہوا کہ عبادت کا مقصد اور حاصل تقویٰ ہے ۔ اگر کسی عبادت سے اِنسان میں عشقِ الٰہی کا احیاء نہں ہوتا تووہ بے نتیجہ و لا حاصل ہوگی۔
</item><item>یہ تمہارا رب ہے جس نے زمین کو (السّمآء سے جُدا کرکے ) تمہاری سکونت گاہ (Resting place) اور آسمان کو سائبان (Canopy) بنایا؛ اور آسمان یا اُوپر فضا سے پانی برسایا، پھر اس کے ذریعے تمہاری روزی (Sustenance) کے لیے انواع و اقسام کے پھل، ترکاریاں اور اناج پیدا کیے۔ یہ واقعیت ہے جسے تم جانتے ہو، لہذا کسی کو اللہ کا ہم سر و شریک نہ ٹھیرائو (کہ وہ وحدہٗ لا شریک ہے اور اس کے مثل کوئی شے ہے ، نہ ہوسکتی ہی ہے )۔
</item><item>ہم نے جو کلام اپنے’’ بندے‘‘ (حضرت محمد رسول اللہ ﷺ) پر نازل کیا ہے، اگر تمہیں اس کے من جانب اللہ ہونے یا اس کے مافیہ (Contents)، احکام و تعلیمات اور عقائعد و حقائق میں کسی قسم کا شک و اِضطراب ہو، تو اس جیسی ایک سُورت ہی تصنیف کر لائو ( تو ہم جانیں) پھر یہ بھی کر دیکھو کہ اللہ کو چھوڑ کر اپنے عُلماء کو ایسا کرنے کی دعوت دو، اگر تم (اپنی تشکیک و ظنیات میں ) سچے ہو۔
</item><item>پھر اگر ایسا نہ کر سکو اور یقینا ایسا نہیں کر سکو گے (کہ ایسا کرنا کسی مُتنفس کے بس کا روگ ہی نہیں) تو پھر (حفظ ماتقدم کے طور پر ، قلب و نفس کو محیط ہوجانے والی زہرہ گداز و ناقابلِ شکیب) آگ سے (ایمان و حُسنِ عمل کے ذریعے) اپنے بچائو کا سامان کر لو، جس کا ایندھن ( ایک تو مُشرک و کافر، ظالم و مجرم و غاصب و گمراہ) اِنسان اور (دوسرے ، بخیل و سرمایہ دار ، سود خور و سود کار اور حرام کار و ذخیرہ اندوز لوگوں کو جمع کیے ہوئے سیم و زر اور قیمتی (پتھر (Precious stones) ہوں گے۔ یہ ’’آگ ‘ اللہ تعالیٰ کی توحیدِ اُلُوہیت و ربوبیت، دین یا نظامِ حیات کلی ، کلامِ ، خصوصاً حُسنِ کلام اور اس کے قوانین و احکام اور آئین و تعلیمات کے ) مُنکروں کے لیے تیار کی گئی ہے (یہ’’ آگ‘‘ وہی ہوگی جسے منکرانِ حق دنیا میں خود اپنے اندر لگاتے رہے تھے)۔
</item><item>(بخلاف ان منکروں کے ) جو لوگ ایمان لائے ہیں (یعنی جن لوگوں نے اسلام کے نظام حیات کلی اور اس کے کل احکام و قوانین، تعلیمات اور آئین کو یقینِ محکم کے ساتھ قبول کر لیا ہے) اور ان کے مطابق عدل و احسان اور خیر و صلاح کے کام کرتے ہیں، اُن کو اس نوید سے شاداں و مسرور کردو کہ اُن کے لیے (آخرت یا الحَیَوان میں سدا بہار) باغات ہیں ( جو ان کے حُسنِ یقین و عمل کا ثمرہ ہیں ) جن کے دامن میں جانفزا و نظر افروز ) چشمے رواں دواں ہیں۔ جب اُنھیں ان کے پھل کھانے کو دیے جائیں گے تو وہ ) حیرت و اِستعجاب سے پُکار اُٹھیں گے کہ یہ تو وہی پھل ہیں جو ہمیں اس سے پہلے بھی دیے جاتے تھے؛ نیز ان سے ہمشکل یا مشاہبت رکھنے والے اور پھل بھی دیے جائیں گے (لیکن ان کی ماہیت (Quality) مختلف و جداگانہ ہوگی ) علاوہ بریں، ان کے لیے اس جنت میں پاکیزہ و خوش ذوق ہم نفس بیویاں ہوں گی ، اور وہ اس میں (سدا بہار شباب اور سُرورِ مُدام کی حالت میں) ابدالآباد تک رہیں گے۔
</item><item>یقینا اللہ مثال کے ذریعے سمجھائے بغیر نہیں رہے گا، چاہے وہ مچھر یا پِسّو کی ہو یا اس سے بھی کم تر چیز کی۔ چنانچہ جو لوگ قرآن کو تسلیم بالیقین کر چکے ہیں وہ جانتے ہیں کہ ان کے ربّ نے جو مثال دی ہے وہ حق (یعنی سچی اور افادی و حکیمانہ اقدار کی حامل ) ہے ، او ر(بخلاف اس کے) جن لوگوں نے اسلام کے نظام حیات کلی کو تسلیم بالیقین کرنے سے انکار کی روش اختیار کر رکھی ہے، وہ (طنزًا ) کہتے ہیں ہاس مثال سے اللہ چاہتا کیا ہے؟ وہ اس سے (قانونِ احترام آرزو کے مطابق) بہتوں کو گمراہ رہنے دیتا ہے اور بہتوں کو صراط مستقیم کی طرف لے جاتا ہے ۔ اصل یہ ہے کہ وہ اس سے فاسقوں (یعنی اللہ سے عہد و پیمان کے بعد توڑ دینے والوں) کے سوا کسی کو گمراہی میں بھٹکنے نہیں دیتا۔
</item><item>فاسق لوگ وہی ہیں جو اللہ سے (بذریعہ کلمہ طیبہ ) عہد و پیمان (Covernant) کو پختہ کرنے کے بعد توڑ دیتے ہیں اور اُن (معاہدوں او ررشتوںکو ) منقطع کردیتے ہیں، جن کو اُستوار رکھنے کا اللہ نے قطعی حکم دیا ہے اور اس طرح دُنیا یا مُلک میں بدنظمی و برہمی پیدا کرتے ہیں۔ یہی لوگ (دنیا میں حیات طیبہ (نمبر ۹) وحسنہ اور آخرت میں جنت سے محروم ہو کر ) گھاٹے میں رہنے والے ہیں۔ حواشی نمبر ۹ - حیاتِ طیبہ : لفظی ترجمہ نشو و اِرتقا کرنے والی پاکیزہ و مُطمئن زندگی (النحل ۱۶:۹۷) لیکن اصطلاحی معنی: حسین و مُنیر، پاکیزہ و نظیف، مُطمئن و خوشحال او ر مادّی و معنوی لحاظ سے ترقی پذیر زنگی۔ حیات طیبہ سچے مومن و صالح اور اہلِ آرزو و خشیت (=متقی) ہی بسر کر سکتے ہیں۔ مشرکوں، کافروں، مُنافقوں، فاسقوں، مُجرموں، ظالموں، سُود خوروں اور مُفسدوں کو حیاتِ طیبہ نصیب نہیں ہوتی۔
</item><item>تم اللہ [( کی ذات و صفات حسنہ (Beautiful and sublime atributes) اور جمالیاتی ۔ تخلیقی فعلیت (Aesthetic-creative activity) ] کا انکار کیسے اور کیونکر کر سکتے ہو؟ جبکہ تُم مُردہ (یعنی حیاتِ انسانی سے محروم تھے، پھر تمہیں اِنسانی زندگی و وجود عطا کیا، یعنی زندہ کیا ، پھر وہ تمہیں وفات یا موت دے گا۔ پھر تمہیں (آخری بار قیامت کے روز دوبارہ) زندہ کرے گا؛ پھر تم اس کی طرف لَوٹائے جائو گے (اپنے اعمال کا حساب دینے اور ان کی کیفیت و کمیت (Quality and quantity) کے مطابق فیصلہ سننے کے لیے۔
</item><item>وہ اللہ ہی تو ہے جس نے اس کرہ ارضی یا دنیا میں جو کچھ بھی ہے، سب کا سب تم سب اِنسانوں کے لیے تخلیق کیا ہے (اور پیدوار زمین میں ہر فردِ بشر کا حق یا حصہ ہے، جسے قرآن حکیم حَقّ ُ ٗ مَّعْلُوْم ُ ٗ کہتا ہے: المعارج ۷۰:۲۴ ببعد) ۔ بعد ازاں ، اُس نے السَّمآء یا فلکی تودے (Heavenly mass) کی طرف توجہ کی ؛ نتیجۃً ، اس کے سات ہم آہنگ و موزوں آسمان (Firmaments) بنا دیے ا۔ اوروہ ہر شے کو کامل طور پر جاننے اور دیکھنے والا (Knower and Seer) ہے ۔
</item><item>اور جب تدریجی یا ارتقائی طور پر، اپنی مخلوقات کو نشو و نما دینے والے تیرے مالک و آقا نے فرشتوںکو بتایا کہ کرہ ارض یا زمین میں مَیں (بنی نوع انسان ) کو خلیفہ (حکمران ، حاکم، ناظم الامور ) مقرر کرنے والا ہوں، تو اُنہوں نے (حیرت و اِستعجاب سے) عرض کیا: کیا تو اِس (دُنیا) میں اُنہیں حکمران اور ناظم الامور مقرر کرے گا جو اس میں حیاتِ اجتماعیہ کا توازن بگاڑنے، لڑائی جھگڑا اور خونریزی کرتے ہیں، حالانکہ ہم تیری ثنائے جمیل و تشکر کے ساتھ (With eulogy and gratitude) اپنے فرائض و وظائف) Prescribd (duties and functions سرگرمی سے سر انجام دیتے اور تیری تقدیس یا تنزیہ کرتے ہیں تو ا س نے جواب دیا ’’میں وہ کچھ جانتا ہوں جو تم نہیں جانتے‘‘۔ نُکتہ: یہ اس وقت کی بات ہے جب بنی نوع انسان جنگلوں میں وحشیوں کی طرح زندگی کرتے تھے اور ان میں جنگل کا قانون (یعنی جس کی لاٹھی اُ س کی بھینس) رائج تھا۔
</item><item>اور اللہ نے آدم کو کُل اشیاء (موجودات یا مخلوقات) کی مُسمّیات یعنی خواص و اوصاف اور جمالیاتی - اِفادی اقدار Properties,) (characteristics and aesthetic-eneficial values کا، اور اُن کو صاف دکھا دیں۔ پھر اُن سے ارشاد فرمایا : ’’ان اشیاء کے نام اور مُسمیات تو مجھے بیان کرکے دکھائو، اگر تم (اپنے دعوٰیِ خلافت) میں سچے ہو!‘‘
</item><item>(فرشتوں نے یہ سُن اور دیکھ کر ) عرض کیا : تُو (خصوصاً بلحاظِ علم و حکت ) ہر عیب و نقص سے پاک و مُنزہ ہے ۔ ہم تو اتنا اور وہی کچھ جانتے ہیں، جتنا اور جو کچھ تُونے ہمیں سکھایا ہے۔ بیشک تع علمِ کُلّی رکھنے والا۔ انتہائی دانشمند اور اپنے اُمور کمال دانشمندی سے سر انجام دینے والا ہے۔
</item><item>(اس پر اللہ تعالیٰ نے ) ارشاد فرمایا : اے آدم ! ان کو اس کائنات کی چیزوں کے نام و خواص بتا دو۔ پھر جب اُس نے انھیں تمام چیزوں کے نام و خواص بتا دیے تو (اللہ تعالیٰ نے فرشتوں سے مخاطب ہو کر ) فرمایا : ’’کیا میں نے تمہیں بتایا نہیں تھا کہ میں آسمانوں اور زمین کی غیبات (Hidden things) کو جو تم سے مخفی ہیں ، دیکھتا اور جانتا ہوں، اور وہ بھی سب کچھ دیکھتا اور جانتا ہوں جو تم ظاہر یا بیان کرتے ہو، نیز وہ بھی جو تم چھپاتے ہو ؟ ‘‘ جواشی نبر ۱۰۔ یاد رہے کہ اللہ تعالیٰ ’’غیب ‘‘ کا لفظ غیر اللہ، خصوصاً اِنسان و جن اور ملائکہ کی نسبت سے استعمال کرتا ہے، کیونکہ ان کو غیب کا علم نہیں ہوتا ، ورنہ وہ خود تو عالم ُ الغیب والشہادۃ ہے ؛ اُس سے کوئی شے بھی غیب یا مخفی و پوشیدہ نہیں، بلکہ ظاہر و باہر ہے ۔
</item><item>اور (غور سے سُنو ) جب ہم نے ملائکہ یا فرشتوں کو حُکم دیا کہ آدم( کے علم کی قوت و عظمت ) کے سامنے سر تسلیم خم کرو(Bow down) or surrender) تو ابلیس کے سوا سب نے سرِ تسلیم خم کر دیا۔ اس نے اللہ کا حکم ماننے اور سر تسلیم خم کرنے سے انکار کر دیا اور تکبر کیا یعنی اپنے آپ کو بڑا اور انسان کو کمتر سمجھا! ارو اللہ کی حکم عدولی کرنے والوں میں سے ہوگیا۔
</item><item>اور پھر ہم نے حکم دیا : ’’اے آدم! تُو اور تیری زوجہ فلاں گھنے ثمر در باغِ (دُنیا ) میں سکونت اختیار کرو اوراس میں سے جہاں چاہو شوق سے کھائو، لیکن اس مزرعِ نسل (الشجرۃ) یا جنسی معروض (Object of sex) سے مقاربت نہ کرنا کہ کہیں ظُلم کرنے والوں میں سے ہوجائو، یعنی اللہ تعالیٰ کی نافرمانی اور اپنے آپ کو رہین خوف و حُزن کر بیٹھو اور ان کی آگ میں جلتے رہو!
</item><item>ہُوا یوں کہ شیطان نے دونوں کو فرمانِ الٰہی سے رُو گرداں کر دیا، (نتیجۃً) وونوں کو (اس عالمِ معصومیت و طمانیت سے ) نکال باہر کیا جس میں وہ تھے۔ اور (اس پر ) ہم نے حُکم دیا : (اس خُود رو پھلوں کے باغ سے ) چلے جائو، (نیز انہیں متنبہ بھی کر دیا کہ اب ) تم میں سے بعض، بعض کے دُشمن ہوتے رہیں گے ، اور (اس لیے کہ زرعی) زمین میں تمہارے لیے ایک مُعیّنہ مدت تک بسیرا اور سامانِ معاش (Means of sustance) مقدر کر دیا ہے۔
</item><item>آدم کو اپنے بتدریج نشو و نُما دینے والے مالک و آقا کی طرف سے (چند دُعائیہ اور اِنابتی) الفاظ القا ہوئے، (ان کے ذریعے وہ استغفار و توبہ کرتے یعنی ربِّ رحمن و رحیم سے رُجوع کرتے رہے) اس پر اُس (اللہ ) نے بھی اس سے رجوع بہ مغفرت کیا ، یعنی اس کی توبہ قبول کر لی۔ یقین کرو کہ وہ ہے ہی بہت بڑا اور بار بار توبہ قبول کرنے اور التفاتِ کریمانہ او رمغفرت و رحمت کرنے والا - بڑا ہی ترس کھانے ، دلِدّر دور کرنے، درگذر کرنے اور رُجوع برحمت کرنے والا۔
</item><item>ہم نے حُکم دیا کہ (بنی آدم) تم سب کے سب اِس (خطہ جنت ارضی یا گھنے باغ) سے نکل جائو (اور زرعی زمین میں جا بسو! لیکن گوشِ ہوش سے سُن لو، ہمیشہ یاد رکھنے کے لیے کہ) جب بھی میری طرف سے تمہیں (کتابِ رُشد و ) ہدایت ملے تو ( اس کے مطابق زندگی کرنا ؛ جو لوگ میری ہدایات (Directions and instructions) کی پیروی کریں گے (یعنی اس کے مطابق زندگی کریں گے ) تو اُن پر نہ تو خوف و خطر مُسلط ہوگا اور نہ وہ غم ہی کھائیں گے ، نہ پشیمان ہی ہوں گے۔ نُکتہ: اِھْبِطُوْا کے قُرآنی مفہوم کے لیے دیکھیے اِھْبِطُوْا مِصْراً (البقرہ ۲:۵۱؛ فُلاں زرخیز شہر میں جا بسو)
</item><item>لیکن جو ہمارے دین یا ہمارے نظامِ حیات کُلی کو مسترد کر دیں گے اور ہماری آیات، یعنی قوانین و احکام، تعلیمات اور رہبرانہ نشانیوں کو جُھٹلائیں گے، تو وہ اہلِ نار یا سَمَندر سرشت ہوں گے (یعنی دنیا میں آتشِ خوف و حُزن میں اور آخرت میں ) جہنم کی آگ میں رہنے والے ہوں گے۔
</item><item>ًاے بنی اسرائیل، یعنی یہودیو! میرے انعام و اکرام کو یاد کرو جو میں نے تم پر ارزانی کیے تھے؛ اور میرے ساتھ کیے ہوئے عہد (Convenant) کو پورا کرو، میں تم سے کیے ہوئے اپنے عہد کو پُورا کروں گا، اور صرف مجھ (یعنی قانونِ مُکافاتِ عمل) سے ڈرتے رہنا( کسی اور سے ہر گز نہ ڈرنا)۔
</item><item>اور اب میں نے جو (کتاب) نازل کی ہے اور اُس ( کتاب کے مِن جانب اللہ ہونے ) کی تصدیق کرتی ہے جو تمہارے پاس ہے ، اس پر ایمان لائو؛ اور اس کے پہلے مُنکر نہ بنو، یعنی کُفر میں پہل کرکے دُوسروںکے لیے اُسوہ اور پیشوا نہ بنو کہ لوگ تمہاری اِقتداء کریں (المفردات، مادّہ اول ) اور نہ میری آیات کا، دُنیا کا قلیل و عارضی مفاد حاصل کرنے کی خاطر، ناجائز و غلط اِستعمال ہی کرو؛ نیزمیری ہی آرزو کرو اور میرے ہی قانونِ مُجازات سے ڈرو۔
</item><item>نیز جھوٹی اور غلط باتوں کی آمیزش سے سچ یا سچی باتوں کو مشتبہ و مشکوک نہ بنائو ۔ اور نہ سچ اور سچی باتوں کو مخفی رکھو، حالانکہ تم (حقیقت سے ) آگہی رکھتے ہو۔
</item><item>اور صلوٰۃ ( کا نظام) قائم کرو اور زکوٰۃ (مُنظم طریقے سے) ادا کرو؛ نیز احکام اِلٰہیہ کے سامنے سرِ تسلیم خم کرنے والوں کے ساتھ تم بھی احکام الٰہیہ کی تعمیل کرو!
</item><item>یہ کیاکہ تم لوگوں کو البِرّ یعنی حسنہ و خیر، اِنفاق و اِحسان اور اعمالِ صالحہ کرنے کی تلقین تو کرتے ہو ، مگر اپنے آپ سے صرفِ نظر کیے رہتے ہو (یعنی خود یہ کام نہیں کرتے)، حالانکہ تم الکتاب (اللہ کی کتاب) کو پڑھتے اور اس کا درس دیتے ہو۔ پھر تم عقل سے کام کیوں نہیں لیتے؛ یعنی سمجھتے بوجھتے کیوں نہیں؟
</item><item>اللہ تعالیٰ سے ) صبر، یعنی قوت برداشت و ثابت قدمی اور توکل و امید، اور (قیامِ ) صلوٰۃ کے ساتھ مدد مانگو ! اور یہ کام ہے تو بڑا ہمت طلب اور صبر آزما، لیکن اُن کے لیے نہیں جو اہلِ خشوع و خضوع ہیں؛ یعنی جو صاحبدل و درد مند ہیں (متکبر و مغرور اور ضدی نہیں ہیں )۔
</item><item>اہلِ خشوع و خضوع وہ ہیں جو یقین رکھتے ہیں کہ وہ اپنے اعمال کا حساب دینے کے لیے اپنے خالق و پروردگار اور آقا و مالک کے رُوبرو پیش ہونے والے ہیں ؛ نیز وہ اس سے رُجوع کرنے والے ہیں، یعنی ہر مسئلے اور معاملے میں فیصلے کے لیے صرف اس کی کتاب سے رُجوع کرتے ہیں؛ نیز احتیاج و مصیبت اور مشکل میں اللہ ہی پر توکل کرتے اور اسی سے مدد مانگتے ہیں، کسی اور سے نہیں۔
</item><item>اے اسرائیل کی اولاد، یعنی یہودیو! میرے احسانات و اکرام کو یاد کرو جن سے میں نے تمہیں نوازا تھا (تاکہ تم میں جذبہء تشکر و امتنان پیدا ہوجائے؛ ان میں سے ایک یہ تھا کہ ) میں نے تمہیں اقوامِ عالم پر عزت و فوقیت دی تھی۔ حواشی نمبر ۱۔ جذبہ ء تشکر و اِمتنان: اپنے مُحسن کا سچے دل سے شُکر بجا لانے کا داعیہ یا جذبہ ۔
</item><item>اس روز (کے مواخذے اور تعزیر سے ) خوف کھائو اور اپنا بچائو کر لو، جب کوئی شخص دُوسرے شخص کے ظلم و گناہ کا معاوضہ (Compensation) یا فدیہ دے کر اُسے اُس کی سزا سے بچا نہیں سکے گا، اور نہ کسی کی سِفارش یا شفاعت (Intercession) منظور کی جائے گی اور نہ اس سے فدیہ (Ranson) یا معاوضہ ہی قبول کیا جائے گا؛ اور نہ (عذاب سے ) اُنہیں کوئی جائے پناہ ہی ملے گی۔
</item><item>اور (میرا یہ اِحسان بھی یاد کرو کہ ) کس طرح ہم نے فرعون (Pharaoh) کی قوم کی محکومی و غلامی سے تمہاری گلو خلاصی کرائی تھی۔ وہ تمہیں غم انگیز و کربناک اذیتیں دیتے رہتے تھے ۔ (مثال کے طور پر ، ) وہ تمہارے بیٹوں کو تو ہلاک کردیتے تھے، لیکن تمہاری عورتوں کو زندہ چھوڑدیتے تھے ؛ اور اس میں تمہارے ربّ کی طرف سے (تمہاری) بڑی ہی کربناک و شکیب رُبا آزمائش (Tremendous trial) تھی۔
</item><item>اور (میرا یہ احسان و فضل بھی یاد کر و کہ ) ہم نے کیسے بحیرۂ (احمر کے پانی ) کو تمہارے (گذرنے کے ) لیے دو حصوں میں تقسیم کر دیا تھا؛ نتیجۃً، ہم نے تمہیں پیچھا کرنے والوں کے ہاتھ نہ آنے دیا اور آلِ فرعون یعنی فرعون کی جماعت کو غرقِ آب کر دیا؛ اور یہ نظارہ تم دیکھ رہے تھے۔
</item><item>اور (یاد کرو) جب ہم نے (حضرت ) موسیٰ ؑ (Moses) کو چالیس (۴۰) راتوں (میں کوہِ طُور کے خلوت کدے میں تورات نازل کرنے) کی نوید دی تھی ۔ پھر ان کی عدم موجودگی میں، تم بچھڑے کی محبت میں مُبتلا ہو کر اس کی پرستش یا پُوجا کرنے لگے تھے اور تمام ظالم یعنی مشُرک بن گئے۔
</item><item>باوجود (گوسالہ پرستی ایسے ظلم عظیم کے) ہم نے تم سے در گذر کرکے معاف کر دیا تاکہ تم میں جذبہء تشکر و انابت (۱۲) پیدا ہوجائے ( اور تم شرک و بُت پرستی سے باز آجاو۔ حواشی ۱۲۔ جذبہء تشکر و انابت: اللہ تعالیٰ کی نعمتوں کا شکری ادا کرنے اور اس سے رُجوع کرنے کا جذبہ و داعیہ۔
</item><item>(یہ واقعہ بھی یاد کر وکہ ) جب ہم نے (حضرت ) موسیٰ کو کتاب (تورات ) (نمبر ۱۳) اور الفرقان (=معیار حق و باطل) عطا کیے تھے ، تاکہ تم راہِ راست پر چلو ( اور اپنی منزلِ مقصود پر پہنچ جائو جو جنت قرۃ العین ہے۔ حواشی نمبر ۱۳۔ تورات کی دو صفات بیان ہوئی ہیں : ایک یہ کہ وہ کتاب، یعنی لکھی ہوئی تھی ؛ دوسرے ، وہ حق و باطل کا معیار (Divine criterion) بھی تھی، یعنی اس کے قوانین و احکام اور تعلیمات کے ذریعے حق و باطل میں امتیاز کیا جاسکتا تھا۔
</item><item>اور ( یہ بھی یادکرو !) جب (حضرت موسیٰ ؑ نے اپنی قوم سے کہا تھا: ’’اے میری قوم کے لوگو! تم نے بچھڑے کو اپنا معبودبنا کر اپنے آپ پر بہت بڑا ظلم کیا ہے ۔ لہٰذا (اب اس کے مداوا یہ ہے کہ احساس و اعترافِ ندامت و پشیمانی اور آئندہ شرک نہ کرنے کے عزم بالجزم کے ساتھ) معافی مانگنے کے لیے اپنے خالقِ بیمثال سے رُجوع کرو؛نیز اپنے شرک کرنے والے ہم نفسوں یا اعزہ و اقارب کو قتل کر ڈالو۔ تمہارا یہ فعل تمہارے خالق کے نزدیک تمہارے لیے موجب حسنہ (۱۴) ہے ۔ (جب تم نے ایسا کیا تو) وہ تم سے رجوع بہ مغفرت و رحمت ہوا۔ وہ بلا شبہ التفات اور توبہ قبول کرنے ولا - بے نہایت بخشش ، مغفرت اور رحمت کرنے والا ہے۔ حواشی نمبر ۱۴۔ حسنہ: حسنہ کا مطلب ہر وہ شے ہے جو سُرور انگیز، قرۃ العین، نیز راحت و آرام اور اطمینان قلب و جان کا سامان ہو، مثلاً مال و دولت، عزت و شہرت، کامیابی و کامرانی ،صحت و تندرستی، احسان و خیر، صالح اولاد و بیوی، امن و سلامتی ، ارزانی علم و فن وغیرہ وغیرہ۔ اُخروی حسنہ سے مراد جنت قرۃ العین اور اس کی نعمتیں، نیز ربِ رحمن کا قرب ورضوان اور ہم نظری و ہم کلامی ہے۔ حسنہ کی ضد سیئہ ہے ، جس کا مطلب ہے ہر وہ شے ہے جو اِنسان کو غم میں مُبتلا کر دے ، خواہ وہ اُمورِ دنیوی سے تعلق رکھتی ہو یا آخرت سے ۔ اُخروی سیّئہ سے مراد جہنم یا النّار ہے ۔
</item><item>اور (یاد کرو) جب تم نے کہا تھا : ’’اے موسیٰ ؑ! ہم اُس وقت تک تم پر ایمان نہیں لائیں گے جب تک ہم اللہ کو واضح طور پر، اِن آنکھوں سے دیکھ نہ لیں۔ (اس گستاخانہ مطالبے پر ) بجلی کی کڑک ے تمہیں ڈھیر کر دیا اور تم دہشت زدہ نظروں سے تکتے رہ گئے۔
</item><item>پھر تمہاری موت ایسی بے حس و حرکت حالت کے بعد ہم نے تمہیں اُٹھا کھڑا کیا تاکہ تم (ہمارا) شکر و سپاس (۱۵) کرو ۔ حواشی نمبر ۱۵۔ شُکر و سپاس: اللہ تعالیٰ نے اپنے جمالیاتی۔ تخلیقی شہکار (= انسان) کو خِلقی اور خُلقی بے شمار نعمتیں عطا فرمائی ہیں۔ علاوہ بریں، اُس نے دُنیا کی تمام نعمتیں اپنے کُل بندوں کے لیے پیدا کی ہیں۔ اِنسان پر لازم ہے کہ وہ ان تمام نعمتوں کا شکر بجا لائے؛ اُن سے خود بھی مُستفید ہو اور دُدسروں کو بھی اُن سے بھر پور فائدہ اُٹھانے اور اِستعمال کرنے میں تعاون کرے اور موقع فراہم کرے ۔ جو لوگ ایسا نہیں کرتے، وہ کُفرانِ نعمت کے مُرتکب ہوتے ہیں۔ قدرت کے قانونِ مُکافات کے مطابق وہ ان نعمتوں سے محروم ہوجاتے ہیں۔
</item><item>اور (لق و دق صحرائے سینا میں دھوپ کی شدت اور غذا کے فقدان سے تمہارا ہلاک ہوجانا یقینی تھا کہ) ہم نے تم پر بادل کا سایہ کر دیا؛ نیز تم کو مَنّ (Manna) اور سلوٰی (Quails) عطا کیے ( اور حکم دیا تھا کہ) جو کچھ ہم نے تم کو عطا کیا ہے اس میں سے پاکیزہ و صحت بخش غذا کھانا ۔ (لیکن اپنی بد عملیوں اور نا فرمانیوں سے) تم ہمارا تو کچھ بگاڑ نہ سکتے تھے، البتہ اپنے اُوپر ہی ظُلم کرتے تھے۔
</item><item>اور (یاد کرو) جب ہم نے اُنھیں حکم دیا تھا کہ اِس زرخیز شہر میں (رہنے کے لیے ) چلے جائو۔ پھر اس میں جہاں سے جو کچھ چاہو، مزے سے خوردو نوش کر و۔ لیکن شہر کے دروازے میں اللہ کے حضور سر تسلیم خم کیے اور زُبان سے مغفرت مانگتے داخل ہونا، (اس طرح کرو گے تو) ہم تمہارے گناہوں اور لغزشوں کو معاف کردیں گے ؛ نیز اِحسان اور اعمالِ حسنہ کرنے والوں کو اور بھی بہت کچھ دیں گے۔
</item><item>نافرمان و سرکش لوگوں نے اس کلمۂ استغفار (حطۃ ُ ٗ ) کو کسی اور کلمے سے بدل دیا۔ اس کے نتیجے میں، ہم نے عُدوان و نافرمانی کرنے والے لوگوں پر آسمان سے، یعنی اُوپر سے کربناک عذاب نازل کیا؛ کیونکہ اُنہوں نے نافرمانی و سرکشی کی روِش اِختیار کر رکھی تھی۔
</item><item>اور (کیا تمہیں معلوم نہیں !) جب موسیٰ ؑ نے اپنی قوم کے لوگوں کے لیے (ہم سے ) پانی کی اِستدعا کی تھی تو (اس کے طلب و دُعا کے جواب میں) ہم نے ارشاد فرمایا تھا:’اپنا عصا (Staff ) یا لاٹھی (فُلاں) پتھر پر مارو۔ (اِس نے ایسا کیا تو ) اس میں سے بارہ چشمے (Springs) پُھوٹ پڑے۔ تمام لوگوں ے اپنا اپنا گھاٹ معلوم کر لیا ۔ (ساتھ ہی ان کو یہ حکم بھی دیا تھا کہ) اللہ نے جو کچھ تمہیں عطا کیا ہے، اس میں سے کھائو پیو ؛ لیکن اس سرزمین میں ظلم و اِستحصال اور سرکشی و خیانت کے ذریعے ہیٔت ِ اجتماعیہ کا توازن بگاڑنے والوں کا اتبا ع نہ کرنا۔
</item><item>(یہ آیۂ جلیلہ دراصل تفسیر ہے، آیت ۵۸ کی، جس میں اللہ ربُّ العزت نے بنی اسرائیل کو ان کی خواہش پر شہری۔ زرعی زندگی بسر کرنے کی اجازت دی تھی)۔ اور (یہ تاریخی واقعہ بھی یاد کرو) جب تم نے (شکایتاً و اِرتجالاً) کہا تھا : ’’یا مُوسیٰ ؑ! ہم ایک ہی کھانے (One dish) پر قناعت و اِکتفا نہیں کرسکتے۔ اپنے ربّ سے استدعا کر و کہ وہ ہمارے لیے زرعی زمین سے اُگنے والی غذائیں مہیا کرے ؛ جیسے ترکاری، سبزی ،گندم، دال (و مسور) پیاز اور لہسن وغیرہ وغیرہ ( ان کی اس جاہلانہ و ظالمانہ درخواست پر) ربُّ العزت نے اُن کو (تنذیری و حکیمانہ انداز میں)فرمایا: ’’کیا تم ’’خیر‘‘ یعنی آزادی ایسی حسین نعمت کو حقیر و ذلیل چیز یعنی محکومی و غلامی سے بدلنا چاہتے ہو؟ (اگر تمہاری یہی آرزو ہے تو) فُلاں زرخیز و آباد شہر میں جا بسو۔ وہاں جو تم مانگتے ہو، مل جائے گا‘‘۔ (اس کا منطقی نتیجہ یہ نکلا کہ ، ان کی طلب و آرزو کے مطابق) وہ غلامی و محکومی کی رُسوائی اور اِحتیاج و تعطل میں مُبتلا ہوگئے؛ نیز اللہ کے ( قانونِ مُجازات کی گرفت میں ) زیر عتاب آگئے ( کہ وہ یہی چاہتے تھے، اگرچہ اس کا شعور نہیں رکھتے تھے )۔ اس کی ایک وجہ یہ تھی کہ وہ اللہ کے احکام و قوانین اور تعلیمات کا عملاً انکار کرتے تھے؛ دوسری وجہ یہ تھی کہ انبیآء کو نا حق ہلاک کرنا اُن کا شِعار ہوگیا تھا۔ تیسری وجہ یہ تھی کہ اللہ کی نافرمانی کرنا اور اس کی مقرر کی ہوئی حدود سے تجاوز کرنا ان کا معمول بن چکا تھا۔
</item><item>ٰ یقینا جو لوگ ایمان لائے، یعنی مُسلمان اور جو یہودی اور عیسائی اور صابی ہیں ، جو بھی اللہ ( کے دینِ اسلام اور قرآن سمیت کل کتب سماوی) اور روزِ آخرت (قیامت اور روزِ ھساب و جزاء) پر ایمان رکھتے ہیں اور عدل و احسان کے کام بھی کرتے ہیں ، تو اللہ کے پاس ان کا صلہ ہے جو انہیں ضرور ملے گا۔ ان کے دلوں پر نہ خوف ہی مسلط ہوگا اور نہ وہ غم و اندوہ میں مبتلا ہی ہوں گے۔
</item><item>اور تمہیں یہ اہم تاریخی واقعہ بھی یاد دلایا جاتا ہے کہ (جب ہم نے تم سے مضبوط قول و قرار (Covenant) لیا تھا اور یہ کوہِ گراں ایسی ذمہ داری تم پر ڈالی تھی اور (یہ حکم بھی دیا تھا کہ ) جو چیز (یعنی تورات) ہم نے تمہیں دی ہے اسے مضبوطی سے تھام رکھنا، یعنی اس سے وابستہ رہنا، اور اس میں جو (احکام وتعلیمات) ہیں، ان میں غور و فکر کرتے رہنا ( سمجھنے اور ان پر عمل کرنے کے لیے) تاکہ تم میںہدایت کی آرزو اور گمراہی کی خشیت کا اِحیاء ہو جائے۔
</item><item>(تجدید میثاق اور تورات پر پُوری صلاحیتوں سے عمل کرنے کا حکم ملنے کے بعد) تم پھر (اپنے عہد سے ) مُنحرف ہوگئے اور (تورات سے ) منہ پھیر لیا ، یعنی اس کے احکام و تعلیمات پر عمل کرنا چھوڑ دیا۔ اگر اللہ کا تم پر بہت زیادہ لُطف و کرم ہوتا، نہ وہ تم سے بہت زیادہ محبت و شفقت اور تم پر لُطف و کرم کرنے والا ہوتا تو تم خسارے میں پڑ چکے ہوتے، یعنی دُنیوی و اُخروی حسنہ سے محروم ہوچکے ہوتے۔
</item><item>تم یقینا اپنے اُن لوگوں سے متعلق معلومات رکھتے ہو، جنہوں نے سبت (Sabbath ، ہفتے کے دن) سے متعلق احکامِ الٰہیہ کے بر خلاف عمل کیا تھا( اور اس جُرمِ عظیم کی پاداش میں) ہم نے اُن پر پھِٹکارکی تھی کہ ذلیل و کمینے بندروں ایسے ہوجائو۔ بِالفاظ دیگر، ان کی آرزو کے مطابق ہمارے قانونِ مُجازات کے عمل سے وہ قِردیت شرشت (۱۶) اور ذلیل ہوگئے ۔ حواشی نمبر ۱۶۔ قردیّت سرشت : قِرد بندروں کی ایک نوع ، جو پرلے درجے کی شہوت پرست اور بے حیا ہوتی ہے۔ اس خصلت کے لوگوں کے لیے قِردیّت سرشت کی تعبیر اختیار کی ہے ۔
</item><item>اس از بس اہم تاریخی واقعے کو ہم نے ان کے ہمعصرلوگوں اور ان کی مابعد کی نسلوں (Succeeding generations) کے لیے نمونہ ئِ عبرت اور ہلِ آرزو و خشیت کے لیے پند و نصیحت (Admonition) بنا دیا۔
</item><item>اور ( یہ واقعیت بھی عبرت حاصل کرنے کے لیے یاد کرو کہ ) جب (حضرت) موسیٰ ؑ نے اپنی قوم کے لوگوں کو یہ پیغام دیا کہ ’’اللہ تمہیں حُکم دیتا ہے کہ گائے ذبح کرو!‘‘ (یہ غیر متوقع حکم سن کر وہ تعجب سے بول اُٹھے) کیا آپ ہم سے مذاق کررہے ہیں ؟ (حضرت) موسیٰ ؑ نے جواب میں کہا ۔ ’’اللہ مجھے اپنی پناہ میں رکھے کہ میں بھی اس قسم کا مذاق کرنے والے جاہلوں ایسا بن جائوں۔ (وجہ یہ ہے کہ اس قسم کا ٹھٹھول کرنا شیوۂ پیغمبری ؑ نہیں ہوتا)۔
</item><item>اب انہوں نے یہ کہا : ’’ہماری طرف سے اپنے ربّ سے اِستدعا کیجیے کہ وہ ہمیں واضح طور پر بتائے کہ وہ گائے کیسی ہو؟‘‘ (حضرت) مُوسیٰ ؑ نے جواب دیا : وہ فرماتا ہے کہ وہ گائے نہ بُوڑھی کھُوسٹ ہو اور نہ بچھیا ہو، بلکہ دونوں (عمروں) کے بین بین ہو۔ اب کر چُکو جس کا حُکم تمہیں دیا گیا ہے۔
</item><item>اب اُنھوں نے یہ کہا: اپنے ربّ سے ہماری طرف سے درخواست کیجیے کہ وہ ہمیں صاف صاف بتائے کہ اس گائے کا رنگ کیا اور کیسا ہو؟ (حضرت مُوسیٰ ؑ نے جواب دیا:’’وہ فرماتا ہے کہ وہ گائے زرد رنگ کی ہو۔، اور اس کا رنگ ایسا شوخ ہو کہ اہلِ نظر (۱۷ ) کو مسرت بخشے‘‘۔ حواشی ۱۷۔ خط کشیدہ عبارت میں جمالیاتی نُکتہ ہے ؛ لہٰذا ناظرین سے مراد ایسے حُسن آشنا لوگ ہیں جو جمالیاتی مشُاہدہ (Aesthetic exprerience) کرنے والے اہلِ نظر ہوں۔
</item><item>اُنہوں نے پھر کہا : ہماری طرف سے اپنے ربّ سے یہ درخواست کیجیے کہ وہ ہم کو واضح طور پر بتائے کہ وہ گائے کیسی ہو؟ کیونکہ وہ ہم پر مُشتبہ ہوگئی ہے۔ اب اللہ نے چاہا تو ہم اس کا پتا لگانے میں ضرور کامیاب ہوجائیں گے۔
</item><item>(حضرت مُوسیٰ علیہ السلام نے ان کو ) بتایا کہ اللہ فرماتا ہے کہ ’’وہ گائے نہ تو کِشت کاری یاکھیتی باڑی کرنے کے لیے ہل میں جُتی ہو، اور نہ کھیتی کو سیراب ہی کر تی ہو؛ بالکل صحیح و سالِم ہو اور اس میں کوئی داغ ہو نہ نقص‘‘( یہ سُن کر وہ لاجواب ہوگئے اور ) کہنے لگے: ’’اب آپ نے اصل و با مقصد بات بتائی ہے ‘‘ چنانچہ انہوں نے (بادلِ نخواستہ) اُسے ذبح کر دیا، حالانکہ وہ (انجانے ڈر کے مارے ) ایسا کرنے والے نہ تھے ( اسی لیے حیل و حجت کر رہے تھے)۔
</item><item>(اے بنی اسرائیل! کیا تمہیں یاد نہیں کہ) جب تم نے ایک (برگزیدہ) ہستی کو قتل کر ڈالا تھا، اور اس (سفاکانہ واردات) کے بارے میں تم ایک دوسرے پر الزام دھرتے ، آپس میں اُلجھ پڑے تھے؛ اور اللہ اِ س راز کو ، جسے تم چھپاتے تھے، فاش کرنے والا تھا۔
</item><item>(اصل مُجرموں کی نشاندہی کرانے کی خاطر) ہم نے تمہیں (بذریعہ وحی و تنزیل (۱۸) حکم دیا کہ مقتول کے بعض اعضا کو ایک دوسرے پر مارو (اس طریقِ سُراغ رسانی سے قاتلوں کے دِلوں پر افشائے راز کا خوف طاری ہوجائے گا، جس کے اثرات ان کے چہروں اور ضرب لگانے والے ہاتھوں پر ظاہر ہوجائیں گے اور قاتلوں کا سُراغ مل جائے گا ؛ نیز ان پر قِصاص (Ransom) بھی واجب ہوجائے گا) ۔ اس وُجوبِ قِصاص سے اللہ مُردہ ، یعنی بے حس و عاقبت نا اندیش قوموں کو زندہ رکھتا، یعنی اُن میں شعورِ جرم اور احساسِ مآل کو زندہ کرتا ہے)، اور تمہیں اپنی بصیرت افروزو حکمت آموز باتوں کا مُشاہدہ کراتا ہے تاکہ تم عقل و فکر سے کام لو (اور زندگی کرنے کی حکمت سیکھو)۔ حواشی نمبر ۱۸ - وحی و تنزیل: اللہ سُبحانہٗ و تعالیٰ بذریہ وحی اپنا کلام اپنے پیغمبروں ؑ پر نازل کرتا تھا۔ یہ کلام ملفوظی ، مکتوبی اور معنوی ہوتا تھا۔ وحی و تنزیل کی اِصطلاح اس حقیقت کی آئینہ دار ہے۔
</item><item>(اس قتل و قصاص کے واقعے کو دیکھنے کے باوجود ) تمہارے قلب سخت ہوگئے (یعنی ان میں خشوع و خضوع نہ رہا اور تمہاری بے حسی اور عاقبت نا اندیشی اور بڑھ گئی) جیسے پتھر ہوں ، بلکہ ان سے بھی کہیں زیادہ بے حس و جامد، کیونکہ پتھروں میں بعض ایسے بھی ہیں، جن سے چشمے پھوٹتے ہیں اور اُن میں سے بعض ایسے ہیں کہ ان میں درزیں پڑنے سے پانی رِسنے لگتا ہے؛ نیز ان میں یقینا ایسے بھی ہیں جو اللہ کی شانِ جلالت و ہیبت کی تاب نہ لا کر گرتے رہتے ہیں، اور اللہ (کا قانونِ مُکافاتِ عمل ) اس سے بے خبر نہیں ، جو تم کرتے ہو۔
</item><item>(مسلمانو!) کیا تم توقع رکھتے ہو کہ وہ تمہارے دین پر (دل و جان سے ) ایمان لے آئیں گے ، یعنی تمہارے نظامِ حیات کُلی میں داخل ہوجائیں گے، حالانکہ واقعہ یہ ہے کہ اُن میں سے ایک فرقہ ایسا بھی گزرا ہے جواللہ کا کلام (Word of Allah) سنتا تو اُسے سمجھنے کے بعد اس میں جانتے بُوجھتے تحریف یا رد و بدل کردیتا تھا۔ (اب بھی وہ اپنی خوئے بد کے باعث قرآن مجید کے احکام تعلیمات میں رد وبدل کرکے غلط انداز سے لوگوں کو سناتے ہیں)۔
</item><item>اور (اُن کے نفاق کی یہ حالت ہے کہ ) جب وہ مسلمانوں سے ملتے جلتے ہیں توکہتے ہیں کہ ہم ایمان لے آئے ہیں ، (یعنی اسلام میں داخل ہوچکے ہیں) لیکن جب ان میں کچھ خلوت میں اپنے بعض لوگوں سے ملتے ہیں تو وہ ان کو (تنبیہ کے طور پر) کہتے ہیں کہ کیا جو باتیں اللہ نے تم پر منکشف کی ہیں ، تم اس لیے اِن (مسلمانوں) کو سناتے ہو کہ (روزِ حساب و جزا) وہ اُن کو تمہارے خلاف حجت کے طور پر ، تمہارے رب کے سامنے پیش کریں؟ کیا تم اتنی معمولی بات بھی نہیں سمجھتے!
</item><item>کیا وہ نہیں جانتے کہ لا ریب، اللہ وہ سب کچھ جانتا ہے جو وہ چھپاتے ہیں اور جو وہ ظاہر کرتے ہیں۔ (لہٰذا اگر بعض یہودی مُسلمانوں کو اپنے دین یا یہودیت کی باتیں بتائیں یا نہ بتائیں تو کچھ فرق نہیں پڑے گا، کیونکہ وہ عالم ُ الغیب والشہادۃ ہے اور سب کچھ جانتا اور سنتا ہے)۔
</item><item>ان میں بعض اَن پڑھ لوگ بھی ہیں جو اللہ کی کتاب (Scripture) کا علم نہیں رکھتے، مگر جو کہتے ہیںان کی صرف باطل آرزوئیں ہوتی ہیں یا خواہشمندانہ خیالات (Wishful thoughts)۔ وہ اصل میں قیاس آرائیاں (Conjectures) کرتے پھرتے ہیں۔
</item><item>چنانچہ مقام تأسّف و ہلاکت ہے ان لوگوں کے لیے جو کوئی کتاب تو اپنے ہاتھوں سے یا اپنے جی سے لکھتے ہیں، پھر کہتے ہیں کہ یہ اللہ کی طرف سے آئی ہے ، تاکہ اس کا معمولی سا معاوضہ لیں۔ اُن کے لیے اس نوشتے کے باعث مقام تاصف و ہلاکت ہے جو وہ اپنے جی سے بقلم خود تحریر کرتے ہیں؛ اور اس باعث بھی ان کے لیے مقامِ تأسّف و ہلاکت ہے جو وہ (حرام) کماتے ہیں۔
</item><item>(بنی اسرائیل کہتے ہیں کہ (اوّل تو وہ جہنم میں جانے کے نہیں ، بالفرض اگر گئے بھی اور) دوزخ کی آگ اُن کو لگی بھی تو گنتی کے چند روز۔ اُن سے پوچھیے تو: کیا اس کا عہد (Convenant) تم نے اللہ سے لے رکھا ہے کہ وہ اپنے قول و قرار کے خلاف نہیں کرے گا؟ اصل یہ ہے کہ اللہ کے متعلق تم جو باتیں کہتے ہو، ان کی حقیقت سے متعلق تم قطعاً آگہی نہیں رکھتے ( محض سُنی سُنائی باتیں یا وضعی روایات دُہراتے رہتے ہو۔
</item><item>اصل یہ ہے کہ جو کوئی اعمالِ سُوء کرکے اُن کی فطرتی ثمرات خوف و حُزن کی آگ کمائے گا اور وہ اس ( کے قلب) کو محیط ہوجائے گی ، تو ایسے لوگ سَمَندر سرشت (۱۹) اور گرویدۂ آتش یا اہلِ نار (Companions of Fire) ہوتے ہیں اور سَمَندر کی طرح ہمیشہ آگ ہی میں رہیں گے۔ حواشی ۱۹- سَمَندر سرشت : سَمَندر (بروزنِ قَلَندر) اُس کیڑے کو کہتے ہیں جو آگ میں رہتا ہے، اور اس میں رہنا پسند کرتا ہے، جیسے مچھلی پانی میں رہتی اور اپنی بقا کے لیے پانی میں رہنا پسند کرتی ہے۔ بنی نوعِ انسان میں سے جو لوگ کفر و شِرک، ظلم و اِستحصال، فتنہ و فساد، جُرم و گناہ یا اعمالِ سُوء کرتے ، اور اس کے نتیجے میں، وہ آتشِ خوف و حُزن میں رہنے کے عادی ہوجاتے ہیں ، ان کے لیے یہ تلمیذ القرآن سَمَندر سرشت کی اِصطلاح استعمال کرتا ہے۔
</item><item>لیکن جو (اہلِ حُسن و عشق (۲۰) اِسلام میں پورے پورے داخل ہوگئے اور انھوں نے خیر و صلاح اور عدل و احسان کے اُمور سر انجام دیے وہ حُسن اور حسین نظاروں اور نظر افروز مناظر کے گرویدہ یا اہلِ جنت ہوتے ہیں، لہٰذا وہ ایسی ہی حسین و دلآویز جنت میں ابدی زندگی بسر کری گے۔ حواشی نمبر ۲۰- اہل حُسن و عشق : وہ اہل آرزو ہیں ، جن کے قلو ب (یا باطنی نظام) حُسنِ علم و ایمان اور عشق الٰہی سے معمور و منیر ہوں؛ اور اللہ تعالیٰ کے بندوں سے اِحسان کرنا جن کا شعار ہو؛ نیز وہ حیاتِ طیبہ بسر کرتے ہوں۔
</item><item>اور (تمہیں یاد تو ہوگا ) جب ہم نے بنی اسرائیل یا یہودیوں سے پُختہ قو ل و قرار (Convenant) لیا تھا کہ اللہ کے سوا کسی اور کو عبادت، یعنی پرستش و بندگی نہ کرنا، نہ غیر اللہ کے قوانین و احکام، تعلیمات اور مشرب و کیش کو تسلیم بالعمل کرنا، اور نہ اِس کے نقشِ قدم ہی پر چلنا۔ لیکن اپنے ماں باپ سے احسان یا مالی تعاون اور حُسنِ سلوک کرنا، نیز رشے داروں، بے یارو مددگار بچوں اور بڑوں اور اہلِ احتیاج اور معذور لوگوں کو بھی مالی امداد دینا او ران سے حُسن سلوک کرنا؛ نیز لوگوں کے لیے تمہارا بیان و کلام حسین و دلآویز ہو،بول بھی حسین ومسرت انگیز ہوں اور اقوال ونگارشات بھی،اور اظہار وابلاغ بھی بلیغ و شیریں ہو۔ علاوہ بریں، (وحی و تنزیل کے مطابق) صلوٰۃ کا نظام قائم کرو اور زکوٰۃ دو ( نظام کے تحت، حکومت کو، تاکہ وہ یہ روپیہ اہلِ اِحتیاج کو ان کی کفالت کے لیے دے )۔ پھر ایسا ہوا کہ تم میں سے معدودے چند کے سوا باقی سب اپنے عہد سے منُحرف ہوگئے اور تم اب بھی اس عہدے سے اِعراض کرنے والے ہو۔
</item><item>اور جب ہم نے تم سے پکا قول و قرار لیا تھا تم آپس میں کُشت و خون نہ کرنا، اور نہ اپنے لوگوں کو جلا وطن ہی کرنا۔ پھر تم نے اس کا اِقرار کیا (You retified this covenant) اور تم اس کے گواہ بھی ہو (یعنی تم اس کا علم رکھتے اور اسے مانتے ہو)۔
</item><item>پھر (اِس عہد و پیمان کے بعد) تم ہی ہو جو اپنے ہم نفسوں کو قتل بھی کرتے ہوئے، نیز تم میں سے ایک فریق دوسرے کے خلاف ظُلم و تعدی (Tyranny and trangression) سے جتھا بندی کرکے اسے ان کے شہروں سے نکال باہر کرتا ہے۔ بعد ازاں، اگر وہ اسیر یا قیدی (Captives) بن کر تمہارے پاس آئیں (یا لائے جائیں) تو تم اُن کو فدیہ یا تاوان (Ransom) دے کر چُھڑا بھی لیتے ہو، حالانکہ ان کو جلا وطن کرنا ہی تم پر حرام (Forbidden or unlawful) تھا ۔ کیا یہ حقیقت نہیں کہ ) تم الکتاب (تورات) کے بعض احکام تو مانتے ہو اور بعض کے مُنکر (۲۱)ہو ؟ ( تم ہی بتائو) تم میں سے جو ایسا کرتے ہیں اُن کی تعزیر یا سزا اس کے سوا اور کیا ہوسکتی ہے کہ دنیا کی زندگی میں اُن کی ذِلت و رُسوائی ہو اور روزِ قیامت وہ شدید ترین عذاب (Most grievous doom) کی طرف لوٹائے جائیں؟ (یاد رکھو) تم جو کارستانیاں کرتے رہتے ہو ، اللہ کا (قانونِ مُجازات) اِن سے بے خبر نہیں ۔ حواشی نمبر ۲۱ - یہ کتنی المناک واقعیت ہے کہ پاکستانی مسلمانوں سمیت تمام مسلمانانِ عالم کا ایسا ہی شِعار ہے اور اِس سے اس امر کی بھی توجیہ ہوجاتی ہے کہ وہ کیوں ذلت و مسکنت کا شکار ہیں۔
</item><item>یہی لوگ ہیں جو آخرت کے بدلے دُنیا کی زندگی خریدتے ہیں ؛ لہٰذا اُن کے عذاب یا اذیتوں میں تخفیف یا کمی نہیں کی جائے گی اور نہ انھیں مددیا جائے پناہ ہی ملے گی (۲۲)۔ حواشی نمبر ۲۲ - اس آیۂ بصیرت افروز و فکر انگیز کا مطلب یہ ہے کہ ایسے ہی کردار و شِعار رکھنے والے لوگ اپنی رضا و رغبت سے جنت قرۃ العین کے بے حساب و گُونا گُوں لذیذ و مسرت انگیز نعمائے سرمدی کو چھوڑ کر دُنیا کی چند روزہ زندگی کی خوف و حُزن بد اماں لذتوں اور خوشیوں کی تحصیل کرتے ہیں۔ چنانچہ خود کردہ را علاجے نیست کے مصداق اُن کی آتشِ خوف و حُزن کے کرب و الم میں نہ اِس دُنیا میں او رنہ آخرت میں کمی ہوگی اور نہ اِس عذاب سے چھڑانے والا کوئی مدد گار ہوگا، نہ کوئی جائے پناہ ہی ان کو میسر ہوگی (Nor shall they be helped) ۔
</item><item>اور ہم نے (حضرت) موسیٰ ؑ کو بذریعہ وحی و تنزیل، الکتاب (= تورات) دی؛ اور اُن کے پیچھے متواتر اپنے رسولوںؑ یا پیغمبروں ؑ کو بھیجتے رہے۔ اور ہم نے (حضرت ) عیسیٰ ؑ ابن مریم ؑ کو روشن دلائل و براہین دیں، اور رُوح القدس (Holy Spirit) کے ذریعے اُن کو قوت و نصرت دی۔ پھر کیا (اے بنی اسرائیل) تمہارا یہ شعار بن چکا ہے کہ جب کبھی ہمارا کوئی رسول ؑ تمہارے پاس وہ (کلامِ الٰہی ) لے کر آیا، جسے تمارے نفس پسند نہیں کرتے تھے (یعنی جس کے احکام تمہارے مفید مطلب نہیں ہوتے تھے) تو تُم اپنی بڑائی کے زعم میں اسے ماننے سے انکار کر دیتے تھے، یہاں تک کہ ان رسولوں ؑ کی ایک جماعت کو تم جھٹلاتے اور دوسری جماعت کو ہلاک کر دیتے تھے (یہ تھا تمہارا شِعار)۔
</item><item>اور (ان کے جمود و تعطل او رغرور اِستکبار کی یہ حالت ہے کہ وہ بڑے فخر و مباہات سے ) کہتے ہیں کہ ہمارے دل و دماغ (علم و حکمت اور ایمان و حق کے ) پردوں میں محفوظ و مصئون ہیں ۔ (لہٰذا اب ان میں مزید علم و حکمت اور ایمان و حق کی گنجائش نہیں، اور نہ ان تک کوئی دعوتِ حق و ایمان پہنچ ہی سکتی ہے) ۔ یہ بات نہیں ، بلکہ اصل یہ ہے کہ اُن کے انکار و تکذیبِ حق و صداقت کے سبب اللہ تعالیٰ کے قانونِ مُجازات نے ان کو اللہ تعالیٰ کی رحمت و مغرت اور توفیقِ قبولیتِ حق سے محروم و دُور کر دیا ہے ۔ یہی وجہ ہے کہ وہ اللہ تعالیٰ کے بہت کم قوانین و احکام اور تعلیمات کو تسلیم بالیقین کرتے ہیں۔
</item><item>اور جب اللہ تعالیٰ کی طرف سے ان کے پاس وہ کتاب آئی جو اس کتاب کے مِن جانب اللہ ہونے کی تصدیق کرتی ہے، جو اُن کے پاس ہے، حالانکہ اس سے قبل وہ (نبی ؑ موعود کے ظہور کے منتظر تھے اور اُن کے وسیلے سے اپنے دشمن ) کافروں پر فتح و نُصرت پانے کی طلب و آرزو کیا کرتے تھے۔ پھر جب وہ (اللہ کا نبی ؐ اور کلام) ان کے پاس آیا ، جسے انہوں نے پہچان لیا، پھر بھی انہوں نے اس پر ایمان لانے سے انکار کر دیا۔ اللہ کے نبی ؐ و کلام پر ایمان لانے سے انکار کرنے والے ، اس کے قانونِ مُکافاتِ عمل کے مستوجب ہونے کے باعث اس کی رحمت و مغفرت اور قُرب و رِضوان (۲۳) سے محروم و دور ہوتے ہیں۔ حواشی نمبر ۲۳- قُر ب و رضوان : اللہ تعالیٰ جو الحُسن ہے ، اِنسان کا اِلٰہی یا محبوب و ناظور اور معبود و مقصود ہے ۔ دُنیا میں اہلِ عشق و وفاکو اُس کے قرب و رضوان اور دید و حضوری کی طلب و جستجو ہوتی ہے ۔ جنت میں ان کے علاوہ انھیں اس کی ہم نظری و ہم کلامی کی رحیقِ مختوم کی آرزو برنگِ دوام ہوگی۔ یہ رحیقِ مختوم اس قدرلذت و سرور آفرین، کیف پرور و مسحور کن اور قرۃ العین ہوگی کہ کوئی متنفس اس کا تصور تک نہیں کرسکتا۔ یہ رحیقِ مختوم اہلِ آرزو (=متقیوں) کو ملتی رہے گی، مگر وقفے وقفے سے۔ رحیق مختوم کے معنی ہیں : انتہائی لذیذ و سرور انگیز سر بند شراب (المطففین ۸۳:۲۵ ببعد ) ۔ اہل عشق کے لیے ناظورِ حیات کی ہم نظری و ہم کلامی اور حضوری و رضا سے بڑھ کر کوئی اور شے لذت آفرین و مسرت انگیز اور کیف پرور جانفزا نہیں ہوسکتی۔
</item><item>وہ شے ان کے حق میں بڑی ہی خوفناک و غم انگیز ہے جس کے عوض انہوں نے اپنے نفسوں کو فروخت کر دیا۔ انہوں نے اپنی نسلی عصبیت (Prejudice) کے باعث اللہ کے نازل کردہ کلام کو ماننے سے انکار کر دیا کہ کیوں اللہ اپنے بندوں میں سے جس کو چاہتا ہے، اپنے فضل سے نوازتا ہے ؛ اپنی اس عصبیت و تکذیب حق کی پاداش میں وہ پے درپے عذاب یا اذیتوں میں مُبتلا ہوتے رہتے ہیں ۔ اصل یہ ہے کہ اللہ کے نظامِ حیات کلی اور نبی ؑ و کلام کا اِنکار کرنے والوں کا رُسوا کرنے والی اذیتیں سہنا ناگزیر ہے (اس لیے کہ یہ اللہ کا قانونِ مُجازات ہے)۔
</item><item>اور جب اُن سے کہا جاتا ہے کہ اللہ نے جو (اپنی کتاب اب) نازل کی ہے اُس پر ایمان لائو تو کہتے ہیں :’’ہم تو صرف اس کتاب پر ایمان رکھتے ہیںجو ہم پر نازل ہوئی ، اور اس کے سوا باقی ہر کتاب پر ایمان لانے سے انکار کرتے ہیں؛ حالانکہ (وہ جانتے ہیں کہ) یہ ’’الحق‘‘ یعنی اللہ سچے کی کتاب ہے اور اس کی تصدیق کرنے والی ہے جو اُ ن کے پاس ہے ۔ اُن سے ذرا پوچھیے تو کہ اگر تم مومن ہو تے تو اس سے پہلے کے نبیوں ؑکو ہلاک کیوں کرتے ؟
</item><item>پھر (کیا تمہیں یاد نہیں کہ حضرت ) موسیٰ ؑ(توحید اُلوھیّت و ربوبیت) کے تمام واضح احکام اور براہین قاطعہ (Rescinding arguments) کے ساتھ تمہارے پاس آئے تھے، لیکن پھر بھی تم نے ان کے (کوہِ طُور پر جانے کے) بعد گوسالے یا بچھڑے کو اپنا معبود بنا لیا اور تم ظلم یعنی شِرک کرنے والے بن گئے ۔
</item><item>اور (اے بنی اسرائیل ! یہ واقعیّت بھی یاد کرکے عبرت پکڑو کہ) جب ہم نے تم سے مضبوط عہد و پیمان لیا تھا (کہ تم تورات کے احکام و تعلیمات کے مطابق زندگی کرو گے ) اور اس ذمے داری کا پہاڑ ایسا بوجھ تم پر ڈالا تھا؛ اور حکم دیاتھا کہ ’’ہم نے جو (کتاب) تم کو دی ہے اس کے ساتھ پوری قوت کے ساتھ رشتہ اُستوار کرلو ۔ اور (اس کے احکام) سنو‘‘! انہوں نے زبان سے تو کہا: ’’ہم نے سُنا ‘‘، لیکن (زبان حال (۲۴) سے کہا: ) ’’ہم مانیں گے نہیں‘‘۔ اُن کے کفر کے سبب، ان کے دلوں میں گوسالے کی شدید محبت رچ بس چکی تھی ۔ ان پر واضح کر دیجیے ’’اگر تم واقعی حق بات ماننے والے ہو تو (سنو ! تمہارا یہ ایمان بالباطل تمہیں انتہائی بھیانک اور غم انگیز کام کرنے کا حکم دیتا ہے‘‘۔ حواشی نمبر ۲۴ - زُبان حال (وقال): احوال و ظُروف کی زُبان اور نُطق۔
</item><item>(اے نبیؐ! ) ان (=یہود) سے کہو! اگر تمہارا یہ عقیدہ و دعویٰ ہے کہ (اللہ کی طرف سے آخرت کا گھر یعنی جنت قرۃ العین افرادِ نسلِ انسانی میں صرف تمہارے ہی لیے مخصوص ہے، تو پھر اگر تم سچے ہو تو موت کی تمنا (۲۵)کرکے دکھائو (تاکہ وہاں جلد پہنچ جائو)۔ حواشی نمبر ۲۵- مُستنبط ہوا کہ نُفوسِ مُطمئنہ کو موت کا خوف نہیں ہوتا۔ یہ مُشرک و ظالم اور مجرم و گناہ گاریا اہلِ نار ہیں جو موت سے خوف بد اماں رہتے ہیں۔
</item><item>لیکن ان کے ہاتھوں نے جو (توشۂ آخرت اپنے لیے ) آگے بھیجا ہے، (وہ ایسا ہے کہ) اس کے خوف سے وہ کبھی موت کی تمنا نہیں کریں گے ۔ (وہ ظالم ہیں اور ) اللہ ظالموں، یعنی مشرکوں، کافروں تکذیبِ دین کرنے والوں، مجرموں، گناہگاروں، حقوقِ اِنسانی غصب کرنے والوں، مُفسدوں ، فتنہ پردازوں، نیز فرعونوں ، ہامانوں ،قارونوںیعنی تکبر و بخل کرنے والے قوم فروش و ضمیر فروش لوگوں، سرمایہ داروں اور آزروں یا عُلمائِ سُوء و مشائخ سالوس کے احوال و ظروف اور اعمالِ سُوء کو خوب دیکھنے اور جانے والا ہے۔
</item><item>اور تم ان (= یہود) کو اور قوموں کے لوگوں سے کہیںزیادہ دُنیوی زندگی کے لالچ میں مُبتلا پائو گے، بلکہ شِرک کرنے والوں سے بھی زیادہ حریص دُنیا ؛ اور ان میں سے ہر ایک کی زبردست خواہش ہوتی ہے کہ وہ ہزار برس (یعنی بہت طویل) عُمر پائے؛ لیکن ان کی عُمر خواہ کتنی دراز کیوں نہ ہو، وہ ان کو عذاب( النار) سے نہیں بچا سکتی؛ اور جو وہ کرتے پھرتے ہیں، اللہ کی نظر میں ہے ۔
</item><item>(میرے نبی ؐ!) کہہ دیجیے کہ جو شخص بھی جبرئیل ؑ (Gabriel) کا دُشمن ہے (وہ اللہ کا بھی دُشمن ہے کیونکہ ) اس نے اللہ کے حکم سے (اس کا یہ حُسنِ کلامِ آخر) آپ کے قلب یا دل و دماغ پر نازل کیا ہے، جو اپنے سے پہلے کی کُتب سماوی کے من جانب اللہ ہونے کی تصدیق کرتا ہے، اور صراط مستقیم کی طرف رہنمائی کرتا ہے اور مومنوں کے لیے (دُنیوی و اُخروی حسنہ کی ) نوید جانفزا (۲۶) ہے ۔ حواشی نمبر ۲۶- بالفاظ دیگر، قرآن مجید اہلِ آرزو و خشیت (= متقیوں) کو اُن کی منزلِ مقصود و آخر، جنت قرۃ العین کو جانے والے حسین و فطری ، سچے اور سیدھے راستے کی طرف جانے والا رہبر ہے ؛ نیز اہل ایمان کو اسلام یا اللہ کے نظامِ حیات کلی میں پورے پور داخل ہونے والوں کو دنیوی و اُخروی حسنہ کی نوید جانفزا دینے والا ہے
</item><item>جو شخص بھی اللہ ، اس کے ملائکہ، اس کے رسولوں ؑ اور جبرئیل ؑ و میکائیل ؑ سے عداوت رکھتا ہے (تو وہ یاد رکھے کہ وہ کافر ہے اور) اور بلا شبہ اللہ تمام ایسے کافروں کا دشمن ہے، یعنی اللہ کا قانونِ مُجازات اس کے نظامِ حیاتِ کُلی کے مخالفوں کو ہزیمت کا مزہ چکھانے اور ناکام و نامراد کرنے والا ہے۔
</item><item>اور (اے ہمارے نبی ؐ! دل برداشتہ نہ ہوں، بلکہ تسلی رکھیں کہ ) ہم نے آپ پر بالکل واضح و محکم اور مُدلل احکام نازل کیے ہیں اور ان کو ماننے سے انکار صرف وہی کرتے ہیں جو فطری حدود سے باہر نکل جانے والے عہد شکن ہیں۔
</item><item>کیا یہ واقعیّت نہیں کہ جب بھی انھوں (یا یہود) نے (اللہ سے ایمان بالرّسالت کے ذریعے ) مضبوط عہد و پیمان کیا تو اُن میں سے ایک گروہ نے اس عہد کو دُور پھینک دیا ( یعنی اس کا احترام کیا نہ اس کو پورا کیا)؟ اصل یہ ہے کہ ان میں سے اکثریت ان کی ہے جو دل سے ایمان لاتے ہی نہیں، یعنی اللہ تعالیٰ کے قوانین و احکام اور تعلیمات کو تسلیم بالعمل کرتے ہی نہیں ہیں۔
</item><item>اور جب اللہ کے رسول (حضرت محمد مصطفیٰ صلی اللہ علیہ وسلم کے حکم سے قُرآن مجید لے کر اُنھیں دعوت اسلام دینے) ان کے پاس آئے (اور ) آپ ؐ اُن کے پاس موجود، الکتاب کی من جانب اللہ ہونے کی تصدیق کرنے والے ہیں تو اہل کتاب کے ایک فرقے نے اللہ کی اِس آخری کتاب (قرآنِ مجید ) کو اس طرح اپنے پیچھے پھینک دیا یا مُسترد کر دیا، گویا وہ (اس کی اصلیت ) کو جانتے پہچانتے ہی نہ ہوں(حالانکہ اہلِ کتاب، یہود و نصاریٰ پہچان گئے تھے کہ قرآن مجید اللہ کی کتاب ہے)۔
</item><item>اور حضرت سلیمٰن ؑ کے عہد حکومت میں وہ ان (ساحرانہ نگارشات) کے پیچھے لگ گئے جن کو شیاطین (جادو گر مشائخِ سالوس، عُلمائِ سُوء اور آزری عامل ) انھیں سکھانے کے لیے پڑھتے رہتے تھے ( اور حضرت سلیمٰن ؑ سے منسوب کرتے تھے، لیکن حقیقت ِ نفس الامری یہ ہے کہ حضرت) سُلیمٰن ؑ نے کافرانہ فعل کبھی نہ کیا تھا ( اور نہ وہ کر ہی سکتے تھے کہ اللہ تعالیٰ کے سچے پیغمبر تھے)؛ بلکہ شر انگیز لوگوں نے یہ کافرانہ روِش اختیار کی تھی کہ وہ لوگوں کو جادو (= شعبدہ بازی، ٹیلی پیتھی، ہِپناٹزم ، فسوں گری، توجہ کاری، طاغوتی تعویذ نگاری وغیرھم ) کی تعلیم دیتے تھے۔ اور ہم نے اسے (یعنی جادو کو ) بابِل میں دو فرشتوں (یا دومردانِ فرشتہ خصائل) ہاروت و ماروت پر نازل نہیں کیا تھا؛ اور نہ وہ دونوں کسی کو جادو سکھاتے ہی تھے ؛ (بلکہ) یہاں تک کہ وہ لوگوں سے (ناصحانہ انداز میں) کہتے تھے کہ ہم آزمائش ہیں(تمہارے لیے کہ تم تورات کی باتیں مانتے ہو یا جادوگروں کی) :لہٰذا تم کفر کرنا چھوڑ دو۔ (ان کی پند و موعظت کے باوجود) یہود تھے کہ (مذکورہ ) دونوں (ذرائع ۔ ساحرانہ نگارشات و عملیات ) سے ایسا ( عمل و گُر) سیکھتے تھے جس کے ذریعے وہ شوہر او ربیوی کے درمیان میں تفرقہ و جدائی ڈال دیں؛ حالانکہ مشیت ایزدی کے بغیر وہ کسی کے لیے ضرر رساں بن نہیں سکتے تھے۔ بہرحال وہ جو (افسوں گری کا عمل) سیکھتے تھے، ان کے لیے مضرت رساں تو تھا، مگر سود مند ہرگز نہ تھا، اگر چہ وہ جانتے تھے کہ جو کوئی ساحرانہ عملیات خریدے گا، اس کاآخرت میں جنت کی نعمتوں میں کوئی حصہ نہ ہوگا( مگر وہ ایسا کرنے سے باز نہ آتے تھے)۔ (حقیقت یہ ہے کہ ) وہ ہولناک و غم انگیز برائی تھی جس کے عوض و اپنے نفسوں کا سودا کرتے تھے ( کہ وہ آتشِ دوزخ میں جلتے رہیں) ۔ کاش ! انھیں اس (زیاں کاری ) کا علم ہوتا۔
</item><item>اور اگر وہ ایمان لاتے (یعنی دین اسلام یا اسلام کے کل حیاتِ انسانی کے نظام میں پورے پورے داخل ہوجاتے ) اور تقویٰ اختیار کرتے یعنی ہدایت کی آرزو کرتے اور ضلالت کی گمراہی سے ڈرتے، تو اللہ سے انہیں اس کا صلہ ’’حسنہ ‘‘ یعنی ہر قسم کی سچی مسرت یا مسرت و طمانیت آفریں اشیاء، جیسے آزادی و حکمرانی، عزت و فضیلت، خوشحالی و کامرانی، قوت و صولت وغیرہ وغیرہ کی صورت میں ملتا۔ کاش! انہیں اس ( حقیقت کا ) علم ُ الیقین ہوتا۔
</item><item>اے لوگو جو ایمان لائے ہو ! نبی اکرم صلی اللہ علیہ وسلم کو ’’راعنا ‘‘ کہہ کر مخاطب نہ کیا کروکہ یہ مشتبہ اور ذو معنی لفظ (Word of ambiguous import) ؛ بلکہ ’’اُنظرنا ‘‘ کہا کرو، یعنی ہماری طرف نظر التفات فرمائیں! اور آ پ کو غور سے سُنا کرو اور کافروں (= اللہ تعالیٰ کے پیغمبر اعظم وآخر ؐ اور حُسنِ کلامِ آخر کے مُنکروں) کو ان کے غیر اسلامی سرطانی معاشرے میں رہنے کے باعث المناک عذاب، یعنی خوف و خطر، غم و اندوہ، محکومی و غلامی، ذلت و مسکنت ، شکست و خانہ بر اندازی اور جلا وطنی کا آتش بد اماں کرب و درد سہنا ہوگا۔
</item><item>اہلِ کتاب میں سے جن لوگوں ے کفر (یعنی نبوت و وحی و تنزیل آخر کے اِنکار) کی روِش اختیار کر رکھی ہے، اور مُشرک (= جو اللہ کی ذات وصفات اور اُمورحیات و کائنات کی حکیمانہ کارروائی و سر انجامی میں غیر اللہ کو شریک سمجھتے ہیں) ہرگز پسند نہں کرتے کہ تمہارے پروردگار و مالک کی طرف سے تم پر خیر یعنی حسنہ ( حسین و مسرت انگیز نعمتیں ) نازل ہوں ؛ لیکن اللہ اپنے قانونِ مشیت و حکمت کے مطابق جسے چاہتا ہے اپنی رحمت (= خیر و حسنہ، یہاں نبوت و رسالت) کے لیے مختص کر لیتا ہے۔ اللہ تو بے نہایت اِحسان و حسنہ (Infinite bounties) کا مالک اور نوازنے والا ہے۔
</item><item>ہم اپنی کسی (پہلی کتاب کی ) آیت (Revelation) کو منسوخ (Abrogate) یا فراموش کرا دیتے ہیںتو اس کے بجائے اس سے خوب تر یا اس جیسی آیت (باندازِ دیگر) لے آتے ہیں۔ کیا تم نہیںجانتے کہ اللہ (اپنی مشیت و حخمت کے مطابق) ہر شے کرنے کی قدرتِ کاملہ رکھنے والا ہے؟
</item><item>کیا تمہیں اِس واقعیت کا علم الیقین نہیں کہ سماوی یا افلاکی کُروں اور خلائوں اور کُرہ ارض کی ملکیت و بادشاہت اور حاکمیت اعلیٰ اللہ کی ہے (اس لیے کوئی فرد ِ بشر اپنے مال و دولت کا مالک نہیں ، محض اس کا امینِ مُستفید ہے، نیز نہ اپنی مرضی سے اس میں تصرف کرنے کا مجاز ہے؛ اسی طرح اس کائنات میں کوئی غیر اللہ بھی بادشاہت کا مالک نہیں اور نہ اسے اپنے یا غیر اللہ کے قوانین و احکام کے ذریعے حکومت و حکمرانی کرنے کا اختیار ہی حاصل ہے )، اور یاد رکھو کہ اللہ کے سوا تمہارا کوئی اور والی و سرپرست ہے نہ مددگار اور نہ سفارش کرنے والا ہی ہے (اس دُنیا اورآخرت دونوں میں)۔
</item><item>(اے مسلمانو! کیا تم بھی اپنے رسول ( حضرت محمد صلی اللہ علیہ وسلم ) سے اس طرح کے سوال کرنا چاہو گے جس طرح کے سوال اس سے پہلے (حضرت ) موسیٰ ؑ سے کیے گئے تھے؟ (یاد رکھو! ایسا کرنا کفر ہے) اور جس شخص نے (اس قسم کے سوال کرکے اپنے ) ایمان کو کفر میں تبدیل کیا، اس نے یقینا فطری و حسین راہِ راست گُم کردی (اور وہ اہلِ نار و نامُراد ہوگیا)۔
</item><item>اہلِ کتاب میں سے اکثر لوگ اپنے حسد کے باعث چاہتے ہیں کہ تمہارے ایمان لانے کے بعد پھر تمہیں کفر کی طرف لَوٹا دیں، حالانکہ حق پوری طرح ان پر واضح ہوچکا ہے۔ (مسلمانوں!) تم ان کو معاف کر دو اور ان سےاس وقت تک در گذر کرو جب تک کہ ان کے بارے میں تمہیں اللہ کا حکم نہ ملے۔ یقین رکھو کہ اللہ اپنی مشیت کی ہر چیز اور اس کے کرنے پر قدرت کاملہ رکھنے والا ہے۔
</item><item>اور( مُسلمانو! اللہ کے حکم اور سنت نبوی ؐ کے مطابق نظام )صلوٰۃ قائم کرو اور اسلامی حکومت کو اس کے افسروں اور کارندوں کے ذریعے زکوٰۃ دو۔ اور جو حسنہ بھی تم اپنے نفسوں کے لیے آگے بھیجو گے، اُسے (آخرت میں) اپنے اللہ کے پاس (اپنے لیے) پائو گے۔ یقین رکھو کہ جو عمل تم کرتے ہو اللہ ان سب کو کامل اور واضح طور پر دیکھنے۔ جاننے والا (Seer-Knower) ہے۔
</item><item>اور وہ (یعنی یہود و نصاریٰ بڑے فخر و مباہات سے ) کہتے ہیں کہ یہود و نصاری کے سوا کوئی اورشخص جنت میں داخل نہیں ہونے کا۔ (لیکن ) یہ محض ان کی خام خیالی ہے۔ ان سے مطالبہ کرو: اگر تم اپنے اس دعوے میں سچے ہو تو (ثبوت) میں اپنی کوئی (دل لگتی) دلیل پیش کرو۔
</item><item>اصل یہ ہے کہ جس کسی نے اپنا سرِ تسلیم اللہ کے سامنے خم کر دیا(Surrendered to Allah ، یعنی فرماں بردار بن گیا) اور وہ محسن بھی ہوا ، یعنی لوگوں کے ساتھ احسان یا مالی تعاوُن کرنے ، نیز اور بھی حسین اُمور سرانجام دینے والا ہوا تو اس کا اجر یا صلہ جو دُنیوی و اُخروی صورت میں ہوگا اپنے پروردگار و مالک سے ضرور پائے گا؛ اور نہ ایسے اِنسانوں کے دلوں پر خوف و خطر مسلط ہوگا اور نہ وہ غمگین و نادم ہی ہوں گے۔
</item><item>یہود کہتے ہیں کہ نصاریٰ کا کوئی دین و ایمان نہیں ؛ یعنی گمراہ ہیں ؛ اور نصاریٰ کہتے ہیں کہ یہود کا کوئی دین و ایمان نہیں یعنی وہ راہ گم کردہ ہیں؛ حالانکہ وہ(اللہ کی ) کتاب پڑھتے ہیں ۔ بالکل اسی طرح کی بات وہ لوگ بھی کہتے ہیں جو (اللہ کی کتاب کا) علم نہیں رکھتے (۲۷) ۔ (یاد رکھیں کہ) اللہ قیامت کے روز اس قضیّے کا فیصلہ کرکے رہے گام، جس میںیہ سب اختلاف کرتے ہیں ۔ حواشی نمبر ۲۷- اس سے یہ اصلِ عظیم معلوم ہوئی کہ علم در حقیقت وہ ہے جو اللہ کی کتاب (اب قرآن حکیم ) سے حاصل ہو۔
</item><item>اُس سے بڑھ کر ظلم (یعنی اپنے نفس ، دین اور اہلِ دین سے دُشمنی و زیادتی) کرنے والا اور کون ہوسکتا ہے (یعنی نہیں ہوسکتا) جو اللہ کی مساجد (= عبادت گاہوں ) میں اس کے اِسم یعنی صفاتِ حسنہ (Most beautiful and sublime attributes) کو بیان کرنے سے روکتا ہے، اور اس کی ویرانی اور ان میں فتنہ و فساد برپا کرنے میں کوشاں رہتا ہے؟ ایسے ظالموں کے لیے صرف یہی مناسب ہے کہ وہ ان میں داخل نہ ہوں مگر خوف بداماں دلوں کے ساتھ۔ ان ہی ظالموں کے لیے دُنیا میں ذِلت و رُسوائی ہے اور آخرت میں اُن کو شدید ترین عذاب، یعنی از بس زہرہ گداز کرب سہنا ہوگا ۔
</item><item>اور اللہ کے لیے مشرق و مغرب برابر ہیں [کیونکہ وہ عالم زمان و مکان (World of time and space)سے ماوراء ہے ]، لہٰذا تم جس سمت رُخ کرو گے اللہ تمہارے سامنے ہوگا۔ یقینا اللہ بے انتہا وُسعت رکھنے والا ۔ بے پایاں علم رکھنے والا ہے، یعنی اس کے علم و نظر میں موجود اِمکانی کل زمانی و مکانی وُسعتیں سمائی ہوئی ہیں۔
</item><item>اور یہ لوگ (خصوصاً نصاری ، اعتقاداً) کہتے ہیں کہ اللہ نے (اپنا ) بیٹا بنا لیا ہے یا تو لید کیا ہے (Allah has begotten a son) ؛ حالانکہ وہ تو ہر قسم کے شریک و معاون، ضرورت و حاجت اور عیب و نقص سے پاک و منزہ ہے۔ اصل یہ ہے کہ آسمانوں اور زمین میں جو بھی ہیں اُسی کی ملکیت ہیں ، اور سبھی اس کے مطیع و فرماں بردار ہیں ، یعنی اللہ تعالیٰ کے تفویض کردہ فرائض (Duties) اور وظائف (Functions) اس کے فرامین و ہدایت (Directions and Instructions) کے مطابق استقامت و دلجمعی سے سرانجام دے رہے ہیں۔
</item><item>(اللہ ہی)آسمانوں اور زمین کا موجو و مخترع (۲۸) (Inventor and Originator) ہے ۔ اس کا اعجازِ قدرت ہے کہ ) جب وہ کسی تخلیقی فعلیت (Creative activity) کا فیصلہ کرتا ہے تو اس شے کو صرف یہ حکم دیتا ہے کہ ’’وجود میں آجا!‘‘ Come into being) تو وہ معرضِ وجود میں آجاتی ہے (اس کی تخلیقی فعلیت کے مطابق ، جو ارتقائی یا تدریجی (Evolutionary) ہے، جس پر علم و مشاہدہ شاہد ہیں )۔ حواشی نمبر ۲۸ - موجد و مُخترع: مُوجد: کوئی ایسی نئی چیز پہلی بار بنانے والا، جو پہلے موجود نہ ہو، اور نہ دُنیا میں اُس کی نظر ہی ملتی ہو۔ مُخترع: کسی چیز میں ترمیم و تنسیخ اور اس کی تحسین و تکمیل کرنے اُسے شکل و صورت اور کارکردگی کے اِعتبار سے نئی چیز بنانے والے کو مُخترع کہتے ہیں ۔
</item><item>اور جو لوگ بے علم (یعنی علم کی روشنی سے محروم اور جاہل) ہیں، کہتے ہیں : کیوں اللہ ہم سے ہمکلام نہیں ہوتا؟ یا کیوں ہمارے پاس (براہ راست) کوئی آیت یا نشانی (Revelation or sign) نہیں آتی؟ ا ن سے پہلے لوگ بھی ان کی طرح ایسی ہی باتوں کا مطالبہ کر چکے ہیں ۔ (وجہ یہ ہے کہ ) ان کے دل و دماغ باہم ملتے جُلتے ہیں۔ (کیا انہوں نے دیکھا نہیں ؟ کہ ) ہم اپنی آیات یعنی احکام و تعلیمات ان لوگوںکے لیے واضح طورسے بیان کر چکے ہیں جو حق بات کو تسلیم بالیقین کرنے والے ہیں۔
</item><item>(اے پیغمبر اعظم و آخر ؐ!) ہم نے آپ کو الحق (= سچے دینِ اسلام یا اللہ کے کُل حیاتِ اِنسانی کے نظام اور قُرآن مجید ) کے ساتھ ( ایمان و اعمالِ صالحہ کے حسین ثمرات کی) خوشخبری دینے والا اور (کفر و شرک اور دیگر اعمالِ سُوء کے المناک نتائج و عواقب سے ) متنبہ کرنے والا (Warner) بنا کر بھیجا ہے۔ آپ سے اہلِ نار یعنی آتش بقلب سَمَندر سرشت لوگوں (دوزخیوں) سے متعلق کچھ پوچھا نہیں جائے گا (جیسا کہ حضرت عیسیٰ علیہ السلام سے پوچھا جائے گا، دیکھیے المآئدہ ۵:۱۶۶- ۱۱۸)۔
</item><item>(اے نبیِ اکرم ؐ) یہود اور نہ نصاری ہی آپ سے اس وقت تک ہرگز راضی نہیں ہوں گے جب تک آپ ان کا دین (Creed) اِختیار نہیں کر لیتے ۔ اُن کو بتا دیجیے کہ اللہ کی ہدایت تو صرف ’’الھدی‘‘(Divine guidance) یا قرآنِ حکیم ہے۔ آپ کے پاس ’’العلم ‘‘ یا قرآن حکیم (کی روشنی) آجانے کے بعد اب اگر آپ نے ان کی خواہشات کا لحاظ و اتباع (۲۹)کیا تو (یاد رکھیے) پھر اللہ کے سوا (اس کے قانونِ مُجازات سے بچانے والا ) آپ کا کوئی حامی و سرپرست ہوگا نہ مُعاون و مدد گار ہی۔ حواشی نمبر ۲۹- یہ ہے اِرتداد کی سزا ، جس سے کوئی متنفس بھی مُستثنیٰ نہیں ۔
</item><item>جن لوگوں کو ہم نے(اپنی ) کتاب دی اور وہ اس کا مطالعہ بالحق (۳۰) کرتے ہیں، یعنی اس طرح کرتے ہیں جس طرح مخلص تلمیذ القرآن غور و فکر اور حسنِ نیت کے ساتھ مطالعہ ( اور اس پر عمل) کرتے اور کرنے کا حق ادا کرتے ہیں تو اصل میں یہی لوگ اس پر ایمان،یعنی اس طرح کے قوانین و احکامات اور تعلیمات کو تسلیم بالیقین و عمل کرتے ہیں ۔ لیکن جو اس کو ماننے سے انکار کرتے ہیں ، وہی اصل میں خسارے میں رہنے والے یعنی اس کی رحمت اور دُنیو و اُخری حسنہ (جنت) سے محروم رہنے والے ہیں( یہ ہے خسارے کا مطلب)۔ حواشی نمبر ۳۰- تلاوت (و قرأت ) : تلاوت کا مادہ ت ل و ہے۔ تَلَاہُ (ن) کے معنی کسی کی پیچھے پیچھے اس طرح چلنا کے ہیں کہ ان کے درمیان تیسری چیز حائل نہ ہو۔ یہ کہیں تو جسمانی طور پر ہوتاہے اور کہیں اس کے احکام کا اتباع کرنے سے۔ اس معنٰی میں اس کا مصدر تُلوّ ُ ٗ اور تَلُوّ ُ ٗ آتا ہے۔کبھی یہ متابعت کسی کتاب کی قرأت (پڑھنے) اور ا س کے معانی سمجھنے کے لیے غور و فکر کرنے کی صورت میں ہوتی ہے ۔ اس معنی کے لیے اس کا مصدر تِلَاوَۃ ُ ٗ آتا ہے ۔ اَلتِّلاَوَ ۃ ُ : بالخصوص اللہ سبحانہ و تعالی کی طرف سے نازل کی گئی کتابوں کے اتباع کو تِلَاوَۃ ُ ٗ کہا جاتا ہے۔ کبھی یہ اتباع ان کی قِرأت (پڑھنے) کی صورت میںہوتا ہے، اور کبھی ان کے اوامر و نواہی (احکام و تعلیمات) کی ترغیب و ترہیب ، اور جو کچھ ان کو سمجھا جاسکتا ہے ان کے اتباع کی صورت میں۔ یہ یاد رہے کہ تلاوت کا لفظ قِرأت سے خاص ہے ، یعنی اس میں قِرأت کا مفہوم تو پایا جاتا ہے ، مگر تلاوۃ کا مفہوم قِراء ۃ کے اندر نہیں آتا۔ چنانچہ کسی کا خط پڑھنے کے لیے تَلَوْتُ رُقْعَتَکَ نہیں بولتے، بلکہ یہ لفظ صرف قُرآنِ مجید کو اس طرح پڑھنے پر بولا جاتا ہے کہ اس پر عمل کرنا فرض یا لازم ہوجاتا ہے (المفردات ، بذیلِ مادہ )۔
</item><item>اے بنی اسرائیل یا یہودیو! میرے ان انعامات کی یاد تازہ کرو جو میں نے تم پر ارزانی کیے تھے؛ نیز میں نے (علم و حکت ، قوت و سطوت اور مادی و معنوی حسنہ (۳۱) کے اعتبار سے ) تمہیں اقوام عالم پر فوقیت دی تھی۔ حواشی نمبر ۳۱- مادی و معنوی حسنہ : مادی وحسنہ سے مراد اللہ تعالیٰ کی مادی (Material) حسین و مسرت انگیز نعمتیں ہیں ؛ اور معنوی حسنہ اس کی رحمت و مغفرت، نصرت و ہدایت، علم و حکمت، طمانیت و مسرت، تکمیلِ نُورِ ذات اور حیات طیبہ پر دلالت کرتی ہے۔
</item><item>اور اس شکیب رُبا روز (حساب و جزا سے حسنات کے ذریعے ) اپنا بچائو کر لو، جب کوئی متنفس دوسرے متنفس کے کام نہیں آئے گا اور نہ اس سے کوئی فدیہ (Compensation) ہی قبول کیا جائے گا، اور نہ اُسے کسی کی شفاعت یا سفارش (Intercession) فائدہ ہی دے سکے گی؛ نیز نہ ان کو کہیں سے کوئی مدد ہی ملے گی (یا ، نہ جائے پناہ ہی ملے گی)۔
</item><item>اور عشق و وفا کی یہ حکایت ِ دِلگداز یاد رکھنے کی ہے کہ جب (حضرت) ابراہیم ؑکو اُن کے ربِّ ( عاشق) نے چند ( عشق و وفا کی ) باتوں میںآزمایا تو وہ ہر آزمائش میں کامیاب گزرے۔ ( اس پر ربِّ عاشق نے) فرمایا : ’’میںنے آپ کو افرادِ نسلِ انسانی (Mankind) کا مُقتدیٰ (= امام ) مقرر کر دیا ہے ‘‘۔ انہوں نے عرض کیا’’ کیا یہ وعدہ میری نسل (Progeny) کے لیے بھی ہے ؟‘‘ اللہ تعالیٰ نے جواب دیا: میراوعدہ ظالموں یا ان لوگوں کے لیے نہیں جو شرک (۳۲) کرنے، بندوں کے حقوق غصب کرنے والے ہوں گے؛ نیز فتنہ و فساد، جُرم و گناہ، تکبر و استحصال، سُودخوری و کسبِ حرام کرنے والے ہوں گے؛ لیکن قُرآن و سنہ کے مطابق العفو و زکوٰۃ دینے والے ہوں گے اور نہ صلوٰۃ قائم کرنے والے۔ حواشی نمبر ۳۲- شرک: شرک کا مطلب ہے: اکابر و سادات پرستی، مشائخ و پیراںپرستی، روضہ و مقبرہ، شبیہ و بُت پرستی؛ نیز نفس پرستی وغیرہ وغیرہ ۔
</item><item>اور (یہ تاریخ ساز و عہد آفرین واقعہ بھی یاد کرو کہ ) جب ہم نے خانہ ٔ کعبہ کو بنی نوع انسان (Mankind) کا مرجع اور مرکز اجتماع (Resort and plrace of assembly) اور جائے امن و امان (Sanctuary and refuge) مقرر کیا تھا، اور افرادِ نسلِ انسانی کو حکم دیا تھا کہ مقامِ ابراہیم ؑ کو (جہاں آپ ؑ صلوٰۃ قائم کرتے تھے) تم بھی ہمیشہ کے لیے صلوٰۃ قائم کرنے کی جگہ یا قبلہ بنا لو، اور ہم نے ابراہیم ؑ و اسمٰعیل ؑ کو تاکید کی تھی کہ وہ میرے اس گھر (بیت اللہ) کو طواف کرنے والوں، اور اِعتکاف (یعنی قرآن حکیم اور انفس اور آفاق میں تفکر بالحق کرنے کے لیے قیام) کرنے والوں، نیز رکوع و سجود کرنے والوں ( مصلین) کے لیے (ہر قسم کی مادی و معنوی نجاستوں سے ) پاک وصاف رکھنا ( اس حکم کا اطلاق ان کے بعد آنے والے حرم شریف کے متولیوں پر بھی ہوتا ہے)۔
</item><item>اور (اہل عشق و وفا حضرت اِبراہم علیہ السلام کی آرزو و دعا کی معنویت میں بھی تفکر بالحق کرو کہ ( جب آپ نے اِستدعا کی تھی کہ میرے ربّ! اس ( بے آب و گیاہ قطعہ صحرا) کو امن کا شہر بنا دے، اور اس کے باشندوں کی ماکولات و مشروبات سے کفالت کرنا جو اللہ تعالیٰ اور روزِآخرت کو تسلیم بالیقین کریں گے۔ (اس دُعا کے جواب میں ربِّ رحمن نے ) فرمایا : ( یہ دُعا میں نے قبول کر لی، لیکن ) ان میںسے جو اللہ کے قوانین و احکام اور تعلیمات کو قولاً یا فعلا ً اور آخرت، یعنی قیامت، نشاۃثانیہ، حساب اور جزا و سزا کے یوم، جنت و جہنم وغیرہ وغیرہ کو) ماننے سے اِنکار کریں گے، وہ بھی ان ثمرات سے اِستفادہ کریں گے، مگر کم مدت کے لیے، کیونکہ پھر (بروزِ قیامت ) میرے قانون مُجازات کے ہاتھوں بے بس ہو کر یہ آتش بقلب کجرو اِضطراری طور پر جہنم کا اذیت دہ کرب سہنے کے لیے اس میں جانے پر مجبور ہوں گے ، اور وہ (سفر زندگی کی ) گھنائونی اور سُوہانِ رُوح منزلِ آخر ہے۔
</item><item>اور (اس سُنت پیغمبری ؑ میں بھی تفکر بالحق کر وکہ) جب (حضرت) ابراہیم ؑ اور اسمٰعیل ؑ خانہ ٔ کعبہ کی بُنیادیں اُٹھ ا رہے تھے( تو کام کے ساتھ ساتھ یہ دُعا بھی مانگتے جاتے تھے ): ’’اے ہمارے پروردگار و آقا! ہم سے جو کام ہورہا ہے، اُسے قبول فرما! یقینا تو سب کچھ سننے والا۔ سب کچھ جاننے والا۔، بالفاظ دیگر، تُو اپنی کُل مخلوقات کے اقوال و افعال کا احسن و اکمل سمعی و بصری مشاہدہ کرنے والا ہے ۔
</item><item>ہمارے پروردگار و آقا ! ہمیں ہمیشہ کے لیے اپنے بندگانِ تسیم و رضا (۳۳) بنالے ؛ اور ہماری نسل میں سے اپنے بندگانِ فرمانبردار کی ایک اُمت یا جماعت بنائے رکھنا؛ نیز ہمیں ہمارے طریقِ عبادت سکھا دے! ہم سے اِلتفات بہ لُطف و کرم فرما۔ یقینا تو بار بار اِلتفات برحمت و توبہ قبول کرنے والا- ترس کھانے ، لُطف و شفقت کرنے اور بخشنے والا ہے۔ حواشی نمبر ۳۳- بندگان تسلیم و رضا : اس سے مراد اللہ جل شانہٗ کے اہلِ حُسن و عشق، مومن وموحد ، متقی و فرماں بردار اور مُجاہد و شکر گزار بندے ہیں ۔ یہ اپنے الٰہ جمیل و رب عاشق کے حضور سر تسلیم خم کیے اُس کے کل احکام و تعلیمات کے مطابق زندگی بسر کرتے ہیں؛ اور ہر حال میں اس سے خوش رہتے ہیں اور اُن کا ہر عمل اس کے قرب و رضوان کی تحصیل کے لیے ہوتا ہے۔ ان کے لیے یہ تلمیذ القرآن ’’اہل عشق و وفا‘‘ کی تعبیر اختیار کرنے کا عادی ہے ۔
</item><item>(سیدنا حضرت ابراہیم ؑ نے یہ دعا مانگی تھی) : یا رب ! ان (اہل مکہ) میں انہیں میں سے ایک رسول اُٹھا کھڑا کرنا جو ان کو تیری آیات کا درس دے تاکہ وہ ان میں تفکر باعلم کریں اور ان کو الکتاب ( جو علم و حکمت اور ہدایت کا سرچشمہ ہوتی ہے) کے علوم و فنون اور اوامر و نواہی وغیرھُم کی تعلیم دے؛ نیز اُن کو وقت کے تقاضوں ( اور اُسوۂ رسول ؐ) کے مطابق حیاتِ طیبہ بسر کرنے کے حکیمانہ اصول سکھائے ؛ اور ان کے دل و دماغ کی تطہیر و تصعید کرے اور ان کے قُوائے مُضمرہ کو قوت سے فعل میںٰ لائے اور ان کے اخلاق کی تہذیب و تحسین کرے۔ بلا شبہ تو جلیل و مقتدر - دانائے کل بھی ہے اور حکمت کار و حکمت آموز بھی۔
</item><item>اور کون ابراھیم ؑ کے دین (یعنی فکری و عملی طریقِ زندگی) سے رُو گردانی کر سکتا ہے، بجز اس کے جس نے اپنا نفس امارہ (۳۴) بنا لیا ہو؟ ہم نے تو دنیا میں ان کو اپنی عاشقانہ بندگی و رسالت اور اپنے بندوں کی امامت کے لیے ) منتخب کر لیا تھا۔ اور آخرت میں وہ (جنت میں ) صلحاء یعنی حُسن عمل کرنے والوں (کی صحبت و رفاقت ) میں ہوں گے۔ حواشی نمبر ۳۴- نفسِ امارہ: نفس ایک نامیاتی کل (Organic whole) ہے اور اس کے دو اجزا ہیں: نفس امارہ اور نفس لوامہ ۔ نفس امارہ کا وظیفہ (Function) خواہشات و تمنیات پیدا کرتے رہنا ہے ۔ اس لحاظ سے اس کی غیر معمولی اھمیت مسلمہ ہے ؛ لیکن اس کی فطری حدود سے متجاوز قبیح اور شر انگیز خواہشات کو شیطان اپنی وسوسہ اندازی اور جمالیاتی فریب کاری سے حسین و دلکش اور نظر افروز و محبوب بنا کر اِنسان کو دکھاتا اور انھیں پورا کرنے پر اُکساتا رہتا ہے۔ اگر نفسِ امارہ اس جمالیاتی فریب میں آجائے تو انسان اپنے عواطف و امیال اور جذبات و داعیات کو اپنا الٰہ یا معبود و محبوب، مطلوب و مقصود اور حاکم و مطاع بنا لیتا ہے۔ اس کے نتیجے میں، وہ شرک و کفر اور گناہ و جرم کو بھی حسین سمجھ کر کرنے لگتا ہے اور اس کے منفی یا سلبی اثرات ’’نفس ‘‘ پر مرتسم ہوتے جاتے ہی اور اس کو خوف و حُزن کی آگ محیط ہوجاتی ہے۔ یہ آگ نفس کو اہلِ نار بنا دیتی ہے ۔ نفس لوامہ کا وظیفہ نفس امارہ کو اپنی خواہش یا عواطف و امیال وغیرہ کو اپنا اِلٰہ بنانے سے روکنا اور اس پر اسے سرزنش کرتے رہنا ہے۔ اگر اِس سرزنش سے نفس امارہ باز آجائے تو اِنسان جُرم و گناہ کو اس کی اصل بھیانک شکل میں دیکھتا ہے اور اسے کرنے سے باز رہتا ہے۔ پھر وہ حُسنِ عمل کرنے لگتا ہے، جس کے حسین مُثبت اثرات’’نفس‘‘ پر مرتب ہوتے ہیں، اس کے نتیجے میں ، وہ حسین و مطمئن بن جاتا ہے، جس کے لیے قرآن مجید نے ’’نفس مطمئنہ ‘‘ کی تعبیر اختیار کی ہے (الفجر ۸۹: ۲۷ ببعد)۔ مفصل بحث کے لیے اس تلمیذ القرآن کی کتب : جمالیات، قرآن حکیم کی روشنی میں ؛ فلسفہ حسن؛ شیطان کاجمالیاتی فریب، فیروز سنز، لاہور۔
</item><item>اور ( یہ ہے اصل دین و ایمان جو حرزِ جان بنا لینے کی ہے کہ ) جب ربِّ عاشق نے اُن (یعنی حضرت ابراھیم ؑ ) کو یہ (عاشقانہ) ارشاد فرمایا کہ (اپنی کل متاع کے ساتھ)’’ اپنے آپ کو میرے سپرد کر دو (Surrender to Me)‘ ‘ ؛ تو (بندۂ عشق و وفا نے بلا تامُل) عرض کیا : ’’میں نے اپنے آپ کو (اپنی کل مادی و معنوی متاع کے ساتھ) کل مخلوقاتِ عالم کے پروردگار و مالک کے سپرد کردیا۔ ( میرا کیا ہے ؟ سب کچھ تیرا ہی تو ہے )‘‘۔
</item><item>حضرت ابراھیم ؑ نے اپنے بیٹوں کو اسی (دینِ توحید یا طریقِ عشق و وفا ) کی تاکیدی نصیحت فرمائی تھی(Enjoined upon them) ؛ اور (آپ ؑ کے پوتے حضرت ) یعقوب ؑ نے بھی اپنے بیٹوں کو وصیت کی تھی ، ( اور فرمایا تھا) اے بیٹو! اللہ نے تمھارے لیے یہ دین (= ملت ابراھیم ؑ ) منتخب فرمایا ہے۔لہٰذا تمہیں ہرگز موت نہ آئے مگر اس حال میں کہ تم بندگانِ تسلیم و رضا ہو۔
</item><item>کیا تم اس وقت حاضر تھے جب موت نے یعقوبؑ کو آلیا تھا؟ اس وقت انہوں نے اپنے بیٹوں سے پوچھا تھا : ’’میرے مرنے کے بعد تم کس کی عبادت کرو گے ؟، یعنی کس کے قوانین و احکام اور تعلیمات پر عمل یا ان کے مطابق زندگی بسر کرو گے؟ ‘‘ انہوں نے جواب دیا تھا: ’’ہم آپ کے معبود وحاکم اور آپ کے آبائو اجداد ابراھیم ؑ، اسمٰعیل ؑ اور اسحق ؑ کے معبود و حاکم کی فرمانبرداری و بندگی کریں گے جو صرف ایک ہی معبود و حاکم ہے؛ اور ہم اسی کے مُطیع و فرمانبردار بندے ہیں اور رہیں گے، یا ہم اسی کے بندگانِ تسلیم و رضا ہیں۔
</item><item>یہ ایک ہم کیش قوم تھی سو گزر چکی۔ انہوں نے (حسنات یا سیّئآت (۳۵) سے جو کمایا، ان کے لیے ہے ، اور جو تم کماتے ہو، تمہارے لیے ہے۔ وہ جو اور جیسے عمل کرتے تھے ان سے متعلق تم سے باز پُرس نہیں ہوگی۔ حواشی نمبر ۳۵- حسنات و سیّئآت : حسنات سے مراد اعمالِ صالحہ کے حسین و سرور انگیر اثرات، اور سیّئآت کا مطلب ہے: اعمالِ سُوء کے غم انگیز و آتشیں اثرات۔
</item><item>اور (اہل کتاب) کہتے ہیں کہ یہود یا نصاریٰ ہوجائو تو ہدایت، یعنی راہِ راست اور آخری منزلِ مقصود (جنت ) پائو گے۔ (اے پیغمبر اعظم و آخر ؐ !) ان کو (اس اصلِ عظیم سے ) آگاہ کر دو کہ ایسا نہیں ہے ، بلکہ راہِ راست او ر منزل مقصودِ آخر ( جنت قرۃ العین) پانے کا طریقِ سفر زندگی ابراھیم ؑ کا ہے ( جو توحید اور عشق و وفا کا راستہ ہے اور وہ ) سب معبودانِ باطلہ سے کٹ کر ایک اللہ کے بندۂ تسلیم و رضا بن چکے تھے۔ اور یقینا وہ شرک کرنے والوںمیں سے نہیں تھے۔
</item><item>اے مُسلمانو! اپنے اس عقیدے کا اعلان کردو کہ ہم اللہ کی توحیدِ اُلُوھیّت و ربوبیّت اور اس کے دین یا نظامِ حیاتِ کُلّی کو دل و جان سے تسلیم بالیقین کر چکے ہیں؛ اور اس (کے حُسنِ کلام آخر ) پر جو ہم پر نازل ہوا ہے ؛ اور اس (کلام) پر جو ابراھیم ؑ ، اسمٰعیل ؑ، اسحق ؑ اور یقوب ؑ اور ان کی اولاد کے قبائل پر نازل ہوا، اور اس پر بھی جو کتابوں کی شکل میں) موسیٰ ؑ و عیسیٰ ؑ کو دیا گیا؛ نیز اس پر بھی ایمان رکھتے ہیں جو دیگر تمام انبیاء کو اُن کے پروردگار و آقا کی طرف سے عطا ہوا۔ ہم ان پیغمبروں ؑ میں سے ایک میں بھی کوئی فرق یا امتیاز (Difference or distinction) روا نہیں رکھتے، اور ہم تو اسی (یعنی اللہ ۔ ربُّ العٰلمین) کے مطیع و فرمانبردار ہیں۔
</item><item>اگر یہ لوگ بھی اِسی طرح اس (قرآن مجید) کو تسلیم بالیقین کر لیں، جس طرح تم نے اسے تسلیم بالیقین کر لیا ہے تو سمجھ لیں کہ وہ راہِ مستقیم پر آگئے اور منزل مقصود پر پہنچ گئے۔ اور اگر وہ اس سے رُو گردانی کرتے رہے تو بلا شبہ وہ وعصبیت و مخالفت پر قائم ہیں ۔ لہٰذا(فکر نہ کرو کہ) ان کے مقابلے میں تمہاری مدد کرنے کو اللہ کافی ہے ، اور وہ سب کچھ سننے والا (Hearer-in-Himself)۔ سب کچھ جاننے والا (Knower-in-Himself) ہے۔
</item><item>(مُسلمانو! نصاریٰ کو بالخصوص بتا دو کہ تُم تو اِنسان کے بنائے ہوئے رنگ سے اپنے بچوں کو عیسائی بنانے کے لیے رنگتے ہو، لیکن (ہم نے اللہ کا رنگ یا دین اختیار کر لیا ہے؛ (ذرا بتائو تو سہی ) اللہ کے دین یا نظامِ حیاتِ کلی سے افضل و اعلیٰ اور اکمل و خُوبتر اور کس کا دین ہوسکتا ہے؟ (یعنی نہیں ہوسکتا، لہٰذا) ہم تو اسی کے قوانین و احکام اور تعلیمات پر عاشقانہ انداز میں عمل کرنے والے ہیں۔
</item><item>(مُسلمانو! ان سے ) کہو! ’’تم اللہ کے بارے میں ہم سے کس لیے بحث و تمحیص کرتے ہو‘‘؟ حالانکہ واقعہ یہ ہے کہ وہ ہمارا بھی پروردگار و آقا ہے اور تمہارا بھی پروردگار و آقا ہے۔ اور ہمارے اعمال (کے ثمرات (۳۶) ہمارے لیے ہیں اور تمہارے اعمال (کے ثمرات) تمہارے لیے ہیں‘‘(لیکن جہاں تک ہمارا تعلق ہے تو سُن لو کہ ) ہم اپنے آپ کو ہرقسم کے مشرکانہ اور متعصبانہ اعتقادات و نظریات اور جذبات سے پاک و منزہ کرکے صرف اُسی کے ہوچکے ہیں۔
</item><item>(مُسلمانو! ان سے ) کہو! ’’تم اللہ کے بارے میں ہم سے کس لیے بحث و تمحیص کرتے ہو‘‘؟ حالانکہ واقعہ یہ ہے کہ وہ ہمارا بھی پروردگار و آقا ہے اور تمہارا بھی پروردگار و آقا ہے۔ اور ہمارے اعمال (کے ثمرات (۳۶) ہمارے لیے ہیں اور تمہارے اعمال (کے ثمرات) تمہارے لیے ہیں‘‘(لیکن جہاں تک ہمارا تعلق ہے تو سُن لو کہ ) ہم اپنے آپ کو ہرقسم کے مشرکانہ اور متعصبانہ اعتقادات و نظریات اور جذبات سے پاک و منزہ کرکے صرف اُسی کے ہوچکے ہیں۔
</item><item>یہ ایک اُمت تھی جو گزر گئی۔ انہوں نے (حسنات یا سیّئآت میں سے ) جو اکتساب یا عملا ً حاصل کیا، ان کے لیے ہے اور جو تم اکتساب یا عمل سے حاصل کر رہے ہو، وہ تمہارے لیے ہے ۔ ان کے اعمال کے متعلق تم سے پوچھ گچھ نہیں کی جائے گی کہ انھوں نے کیوں اور کس لیے کیے تھے؟
</item><item>جو لوگ عقل و بصیرت سے محروم ہیں، اب یہ کہیں گے کہ کس شے نے ان مسلمانوں کو ان کے قبلے سے پھیر دیا ، جس پر وہ پہلے قائم تھے ، یعنی مسلمانوں نے کس بناء پر اپنے قبلے بیت المقدس سے منہ موڑ لیا، جس کی طرف وہ پہلے مُنہ کرکے صلوٰۃ قائم کرتے تھے؟ (اے نبی !) اُن کو (اس واقعیت سے ) آگاہ کر دیجیے کہ المشرق و المغرب، یعنی مشرقین و مغربین اللہ کے لیے ہیں، (یعنی اس کے لیے برابر ہیں، کیونکہ وہ کل ابعاد (Dimensions) سے بالا واور وراء الوراء ہے )۔ اس کی مشیت یہ ہے کہ وہ اُنھیں ان کی حقیقی منزلِ مقصود اور اس کا حسین و فِطری ،، سیدھا اور سچا راستہ دکھاتا اور ان کا دلیلِ راہ بنتا ہے جن کو اِن کی سچی آرزو ہوتی ہے (البقرہ ۲:۲)۔
</item><item>اور اسی طرح ہم نے ( اپنے قانونِ تدبیری (۳۷) اور قانونِ احترامِ آرزو (۳۸) کے مطابق۔ مُسلمانو !) تم کو اِفراط و تفریط کے درمیان کی راہِ مُستقیم پر چلنے والی اُمت بنایا تاکہ تم بنی نوع انسان پر شاہد بن جائو(یعنی تمہاری روشِ زندگی ان کے لیے صیر فی ہدایت و ضلالت بن جائے، اور پیغمبر اعظم و آخر (صلی اللہ علیہ وسلم ) تم پر شاہد بن جائیں (یعنی آپ ؐ کااُسوہ حسنہ تمہارے لیے صیرفی ہدایت و ضلالت بن جائے۔ اور ہم نے (بیت المقدس کو ) اس لیے قبلہ مقرر کیا تھا، جس پر پہلے تم تھے، تاکہ ظاہر ہوجائے کہ تم میں سے کون رسول (آخر الزمانؐ) کی مُتابعت کرتا ہے اور کون اُلٹے پائوں پھر جاتا ہے ؛ اور (تحویلِ کعبہ کا حُکم) لوگوں پر شاق گزرا، لیکن اُن پر نہیں جو کو اللہ نے (اُن کی آرزوئے ہدایت کی بنا ء پر ) راہِ راست پر لگایا تھا۔ اور اطمینان رکھو یہ بات) اللہ کے شایانِ شان نہیں کہ وہ تمہارے ایمان (کے ثمرات) ضائع ہونےدے۔ یقین جانو! کہ اللہ بنی نوعِ انسان (Mankind) پر بے نہایت شفقت و عنایت اور نواز ش و کرم نوازی کرنے والا - غایت درجہ ترس کھانے ، عفو و درگزر کرنے اور بخشش و محبت کرنے والا ہے۔ حواشی نمبر ۳۷ - قانونِ تدبیری (Allah\'s Law of Prudential Planning) : قُرآن مجید کی رُوسے اللہ تعالیٰ مدبر الاُمور ہے، اور وہ اپنے اُمور کو اپنے حکیمانہ قانونِ تدبیری سے سر انجام دیتا ہے ۔ نمبر ۳۸- قانونِ احترامِ آرزو : دیکھیے حواشی نمبر ۶۔
</item><item>(پیارے نبی ؐ! اس طلب و آرزو میں کہ خانہ ٔ کعبہ آپ کا قبلہ بن جائے) آپ کا بار بار اپنامُنہ آسمان کی طرف اُٹھانا ہم نے دیکھا ہے۔ اب ہم اُسی قبلے کی طرف آپ کو پھیرے دیتے ہیں، جسے آپ پسند کرتے ہیں۔ اب آپ مسجد حرام (= خانہ کعبہ) کی جانب اپنا رُخ کر لیں۔ اور جہاں کہیں آپ اور مسلمان ہوں (صلوٰۃ قائم کرنے کے وقت) اپنا رُخ اس سمت کر لیا کریں۔ اور جن لوگوںکو کتاب دی گئی ہے، خوب جانتے ہیں کہ اللہ کی طرف سے (تحویلِ قبلہ کا حکم ) سچا اور حکیمانہ ہے ؛ اور یہ لوگ جو کرتے رہتے ہیں، اللہ اس سے غافل ،یعنی بے خبر و بے پروانہیں۔
</item><item>(پیارے نبی ؐ!) اگر آپ ان کو جنہیں کتاب دی گئی ہے، ہر قسم کی دلیل و بُرہان اور آیت و ثبوت بھی پیش کریں تو وہ آپ کے قبلے کا اِتباع کرنے کے نہیں، اور نہ اب آپ ان کے قبلے کی پیروی کرنے والے ہیں، اور ان میں سے بعض دوسروں کے قبلے کی پیروی کرنے والے نہیں ۔ اور آپ کے پاس (وحی وتنزیل کا جو علم آیا ہے، اس کے بعد بھی اگر آپ ان کی خواہشات کا تتبع کریں گے تو آپ کا ظالموں یعنی اللہ کے نافرمانوں کی طرح اپنے آپ کو اہلِ نار بنانے والوں میں سے ہوجانا شُدنی ہے۔
</item><item>جن لوگوں کو الکتاب دی گئی ہے وہ اُسے ، یعنی قرآن مجید کو اِ س یقینِ محکم کے ساتھ پہنچانتے ہیں کہ وہ اللہ تعالیٰ کا کلام ہے، جس یقین کے ساتھ وہ اپنے بیٹوں کو پہچانتے ہیں۔ لیکن ان میں سے ایک فرقہ ہے جو دیدہ و دانستہ حق یا سچائی کو چھپاتا ہے، یعنی اس حقیقت کا اظہار نہیں کرتا۔
</item><item>(اے نبی ؐ! قرآن مجید کے تمام قوانین و احکام ) تیرے پروردگار و مالک کے سچے ( اور قابل عمل) ہیں لہٰذا ان کے قابل عمل ہونے کے بارے میں ایسا اِضطراب و تأمل نہ کرنا جیسا اہلِ تشکیک کرتے ہیں۔
</item><item>ہرفرد یا جماعت کا کوئی نہ کوئی قبلہ ٔ مقصود ہوتا ہے، جس کی طرف اس کی روشِ زندگی کا رُخ ہوتا ہے (جہاں تک تمھارے مقصودِ حیات کا تعلق ہے، وہ اللہ تعالیٰ کا قُرب و رجوان اور بہشت ہونا چاہیے اور اس کے حصول کے لیے حسنات کا وافر تعداد و مقدارمیں ہونا ناگزیر ہے، لہٰذا) عدل و احسان اور ایثار و قربانی کے کاموں میں ایک دوسرے پر سبق لے جانے میں لگے رہو( تمہیں ان حسین اعمال کا اجرِ حسنہ اور اعمالِ سُوء کرنے والو ں کو ایسا ہی آتش بد اماں صلہ دینے کے لیے بیکراں عالمِ برزخ سے ) جہاں کہیں تم ہوگے، اللہ تم پر سب (بنی نوع انسان )کو میدان حشر میں لے آئے گا۔ یقین رکھو! اللہ ہر شے اور اس کے کرنے پر قدرتِ کاملہ رکھنے والا ہے ۔
</item><item>اور (میرے نبی ؐ!) اب آپ کا آنا جانا کہیں بھی ہو (قیامِ صلوٰۃ کے وقت) اپنا رُخ مقدس و محترم مسجد (خانہ ٔ کعبہ) کی طرف کر لیا کریں۔ اور ایسا کرنا،، آپ کے پروردگار کی طرف سے ’’للحق‘‘ (یعنی دُنیوی و اُخروی لحاظ سے صداقت و افادیّت اور حکمت و مقصدیت کا حامل) ہے اور تم لوگ جو کچھ کرتے ہو، اللہ اُس سے بے خبر و بے پروا (Unmindful) نہیں (یعنی وہ لوگوں کی ہر بات کا نوٹس (Notice) لیتا ہے)۔
</item><item>اور جہاں کہیں بھی (اے نبیؐ!) آپ آئیں جائیں( قیام ِ صلوٰۃ کے وقت )، اپنا منہ مسجد حرام( خانہ ٔ کعبہ) کی طرف کر لیا کریں، اور (مُسلمانو!)تم بھی جہاں کہیں موجود ہو، اپنا رُخ اس کی طرف کر لیاکرو تاکہ ان لوگوں کے سوا جو ظالم ہیں، کسی کو تم پر الزام دھرنے کا کوئی موقع نہ مل سکے۔ ان ظالموں سے نہ ڈرو، بلکہ (میری) نافرمانی کرنے اور میرے قانونِ مُجازات سے ڈرو! اور (اس سے غرض یہ ہے کہ) میں اپنی نعمت تُم پر پوری کر دوں، یعنی تمہارے لیے اپنے دین اسلام یا نظامِ حیات کلی کی تکمیل کردوں ؛ نیز یہ بھی کہ تم حسین و فطری راہِ راست پر چل کر اپنی منزلِ مقصود پر پہنچ جائو ( جو جنت قرۃ العین ہے)۔
</item><item>چنانچہ اسی طرح اپنی نعمت یعنی اپنے نظام حیات کلی کی تکمیل کے لیے ہم نے تمھی میں سے تم میں اپنا (آخری ) رسول بھیجا ہے ۔ وہ تمھیں ہماری آیات (= تاریخ کے اہم واقعات، جغرافیائی و سائنسی تغیرات ، مذہبی ، اخلاقی، سیاسی ، عمرانی، تہذیبی اور علمی و فنی انقلاب کے عوامل و نتائج ) کا درس دیتا ہے، تاکہ ان میں تفکر بالحق کرو؛ اور تمہارا تزکیہ کرتا (یعنی تمہارے قلب ، دل و دماغ) کی تطہیر و تصعید اور اخلاق کی تہذیب و تحسین کرتا ، نیز تمہارے قوائے مضمرہ کو قوۃ سے فعل میں لاتا اور ان کی نشو و نما دیتا ہے۔ اور تمہیں الکتاب یعنی قرآن حکیم کے علوم و فنون، اوامر و نواہی اور معارف و حقائق کی تعلیم دیتا ہے؛ اور حکمت سکھاتا ہے ، یعنی قرآن حکیم کی ہدایات و تعلیمات کے مطابق دانشمندانہ طور پر حیاتِ طیبہ بسر کرنے کا طریقہ سکھاتا ہے؛ نیز تمہیں وہ علوم و فنون سکھاتا ہے، جن سے تم پہلے نا آشنا تھے (یعنی علوم جدیدہ)۔
</item><item>لہٰذا تُم میرا ذکر کرو، یعنی تُم میری نعمتوں کا اظہار و ابلاغ کرو، مثلاً میرے دینِ اسلام یا میرے کل حیاتِ انسانی کے نظام کے مادّی ومعنوی یا دُنیوی و اُخروی فوائد کی تشہیر جمیل کرو؛ نیز قرآن کے علوم و فنون، قوانین و احکام اور تعلیمات کااظہار و ابلاغ یا چرچا بھی کرو اور اُن کے مطابق زندگی بھی کرو۔ ماسبق آیۂ بصیرت افروز کے حوالے سے اس کا مطلب یہ بھی ہے کہ قُرآنِ حکیم کا نظامِ تعلیم ہر لحاط سے احسن و اکمل ہے، اس کو قائم کرو اور احسن طریقے سے چلائو اور دوسری اقوام کو ایسا کرنے کی ترغیب دو اور اس کے لیے کل ذرائع ابلاغ استعمال کرو۔ اگر تم ایسا کرو گے تو میں تمھیں دوسری اقوام پر فضیلت دوں گا، اور وہ تمھارے علم و حکمت، ہنر مندی و قوت، عدل و احسان اور حُسن کردار کی تعریف و توصیف کریں گی، اور تمھاری پیروی کرنے میں فخر محسوس کریں گی۔ علاوہ بریں، میری کل نعمتوں سے مقدور بھر اِستفادہ کرتے رہا، مثلاً سامعہ ، باصرہ اور عقل و فکر کو علم و حکمت ، ہُنر و فن یا ٹیکنالوجی سیکھنے کے لئے استعمال کرتے، نیز ان کے ذریعے حیات و کائنات کے نظاروں سے جمالیاتی کیف و مسرت حاصل کرتے، اور زمان و مکان کی تسخیر کرتے رہنا۔ علاوہ بریں، علم و ٹیکنالوجی حاصل کرکے دُور مار آلات اور ہتھیار ایجاد و اختراع کرتے رہنا؛ اور اس کے ساتھ ساتھ میرے احکام و قوانین اور تعلیمات کے مطابق حیاتِ طیبہ بسر کرتے رہنا۔ ایسا کرو گے تو میر اشکر ادا کروگے۔ یہ تشکر و سپاس کا طریقہ ہے ۔ لیکن یاد رکھنا، ان نعمتوں کی نا قدری نہ کرنا اور نہ میرے احکام و قوانین اور تعلیمات کی خلاف ورزی ہی کرنا۔
</item><item>اے لوگو جو ایمان لائے ہو! صبر (یعنی ثابت قدمی و حوصلہ مندی، توکل و رجا اور استقلال و استقامت) اور صلوٰۃ (کے قیام اور اس کے تقاضوں کی تکمیل) کے ساتھ (اللہ تعالیٰ سے ) مدد مانگتے رہو۔ یقین جانو کہ اللہ صبر کرنے والوں کے ساتھ ہوتا ہے، یعنی اس کی نصرت و امداد ان کے شاملِ حال ہوتی ہے جو ہر حال میں صبر کرنے والے ہوتے ہیں (دیکھیے البقرہ۲:۴۵)۔
</item><item>اور اُن (مسلمانوں) کو جو اللہ کی راہ میں قتل یا شہید کیے گئے، مُردے (Dead) نہ کہو بلکہ وہ زندہ (Alive) ہیں، لیکن تُم اُن کی زندگی کی ماہیت و حقیقت کو نہیں سمجھتے( جس طرح خواب میں تم اپنی اور دوسروں کی زندگی، نیز زمان و مکان کی حقیقت کا شعور نہیں رکھتے)۔
</item><item>اور ہم قدے خوف اور بھوک، پیاس یا روزی کی قلت سے، نیز مال و منال، جانوں اور زرعی پیدوار کے زیاں یا نقصان کے ذریعے آزمائیں گے ۔ اور مصائب ومشکلات میں ثابت قدم اور متوکل و پُر اُمید رہنے والوں کو (دُنیوی و اُخروی (۳۹)حسنہ کی خوشخبری سنا دو ۔ حواشی نمبر ۳۹- دُنیوی حسنہ سے مُراد ہر حسین و محبوب شے، جیسے فتح و کامیابی، خوشحالی، عزت و فضیلت ، مال و منال کی فراوانی، قوت و صولت، آزادی وقیادت وغیرہ وغیرہ ۔ اُخروی حسنہ کا مطلب ہے جنتِ قرۃ العین اور اس کی بے شمارسرمدی اور لذیذ وحسین نعمتیں ۔
</item><item>صابر وہ (اہل عزیمت و ہمت اور متوکل و رجائیت پسند ) لوگ ہوتے ہیں کہ جب ان کو کوئی مُصیبت لا حق ہوتی ہے تو ان کے دل و نُطق کی صدا یہ ہوتی ہے : ’’ہم اللہ ہی کے (بندگان تسلیم و رضا) ہیں اور (اس کی نصرت و رحمت کے لیے) اُسی سے رجوع کرنے والے ہیں‘‘۔(غیر اللہ ، یعنی تیرے محتاج و گدا، پیر و فقیر کے پاس حاجت رائی، مشکل کشائی یا استمداد کے لیے نہیں جاتے کہ ایسا کرنا شرک ہے ، جو ناقابل معافی ظلم عظیم ہے۔
</item><item>اِن صبر کیش و وفا شعار (بندگانِ تسلیم و رضا) پر ہی ان کا ربِّ (عاشق) کا الطاف و اکرام ارزانی کرتا ہے، اور انھیں اپنی شفقت و رافت اور دُنیوی و اُخروی حسنہ سے نوازتا ہے؛ اور وہی حقیقت میں ہدایت یافتہ ہیں، یعنی اپنی راہ و منزلِ مقصود پانے والے ہیں۔
</item><item>(خانہ کعبہ کے پہلو میں دو پہاڑیاں ہیں) صفا اور مروہ ، جو بلا شبہ اللہ( سے عشق و وفا) کی علامات ہیں ، لہٰذا جو شخص خانۂ کعبہ کا حج یا عُمرہ کرے تو کوئی مضائقہ یا حرج نہیں اگر وہ ان دونوں کے درمیان پھیرے لگائے (یعنی طواف یا سعی کرے، کیونکہ یہ تو کارِ خیر ہے) ۔ اور جو کوئی ذوق و شوق سے حُسنِ عمل کرتا ہے تو اللہ (اس کی ) قدر کرنے اور اجر دینے والا - سب کچھ دیکھنے، جاننے والا ہے۔
</item><item>م نے واضح احکام و براہینِ قطعیہ اور ہدایت کلی میں سے جو نازل کیا ہے، اُسے جو لوگ (دیدہ و دانستہ دوسرو ں سے ) چھپاتے ہیں، اس کے بعد بھی کہ ہم نے بنی نوع انسان کے لیے اپنی کتاب میں صاف صاف بیان کردیا ہے، تو یہی لوگ ہیں جو (قانونِ مُجازات کے مطابق) اللہ کی رحمت و مغفرت سے دُور و محروم ہوتے جاتے ہیں اور حق کو چھپانے والوں سے نفرت کرنے والے بھی اُن کو بد دُعا دیتے رہتے ہیں کہ وہ اللہ کی رحمت و مغفرت سے دُور و محروم رہیں ۔
</item><item>البتہ جو لوگ (اس جرم سے نادم ہو کر) توبہ کرلیں اور (اپنی بگڑی ہوئی نفسیاتی حالت ا ور کردار کو) درست کر لیں اور جو چھپاتے تھے اُسے بے کم و کاست بیان کردیں، تو میں ان کی طرف رحمت کے ساتھ متوجہ ہوں گا ؛ اور میں تو ہوں ہی بار بار رحمت کے ساتھ اِلتفات کرنے والا-پیہم بخشش و شفقت کرنے والا۔
</item><item>(لیکن ) جو لوگ کافری کرتے کرتے یعنی دینِ اسلام میں داخل ہونے سے انکار کرتے کرتے کافر ہی مر گئے تو وہ اللہ کی رحمت و مغفرت سے محروم و دُور اور مغضوب ہوگئے، اور یقینا فرشتے اور انسان کُلّھم ان کو اس لعنت کی بد دُعا دیتے ہیں (زبان ِ حال و زُبانِ قال (۴۰)سے۔ حواشی نمبر ۴۰- دیکھیے حاشیہ نمبر ۲۴۔ زبانِ حال و قال: احوال و ظُروف کی زُبان اور نُطق۔
</item><item>اور وہ ہمیشہ اللہ کی رحمت و مغفرت سے محرومی و دُوری کے عذاب ہی میں رہیں گے ؛ اُن کے درد و کرب میں ہرگز کمی نہیں کی جائے گی اور نہ ان کو دم لینے کی مُہلت ہی دی جائے گی۔
</item><item>(اللہ سبحانہ ٗ و تعالیٰ اپنے بندوں کو مخاطب کرکے فرماتا ہے) تمہارا الٰہ، یعنی معبود ومحبوب اور مقصود و حاکم صرف ایک ہی الٰہ ہے (یقینا) کوی دوسرا اِلٰہ ہے ہی نہیں، بجز اس کے، جو رحمت بالذات بھی ہے اور اپنی مخلوقات سے ہمیشہ بے قیاس محبت اور ان کو بے اندازہ احسان و حسنہ سے نوازنے والا - پیہم ترس کھانے والا ، بخشش و درگزر اور لُطف و کرم کرنے والا ہے ۔
</item><item>یقین کرو کہ آسمانوں او رزمین کی خلقت (Creation) میں اور شب و روز ( کی تاریکی اور (روشنی) کے متواتر آنے جانے کے فرق میں، لوگوں کی نفع بخش چیزیں (Profitable commodities) لے کر جہازوں کے دریائوں اور سمُندروں میں رواں دواں رہنے میں، نیز اس (کھاد (۴۱) میں جو اللہ آسمان سے پانی کے ساتھ اُتارتا ہے، پھر اس سے زمین کے مُردہ یا بنجر ہوجانے کے بعد دوبارہ زندہ یا زرخیز و شاداب کرتا، اور اس میں ہر قسم کی جاندار مخلوقات کو پھیلاتا ہے، نیز ہوائوں کے مُسلسل رُخ بدلنے میں، اور بادل میںجسے آسمان اور زمین کے درمیان پابندِ فرمان کر دیا جاتا ہے، عقل سے کام لینے والوں کے لیے سائنسی یا علمی و تحقیقی رہنما اُصول ہیں ۔ حواشی نمبر ۴۱-۔اراضی کے ذرات میں بے شمار حیاتیاتی جرثُومے مُردہ حالت میں ہوتے ہیں ، وہ بارش میں ملی ہوئی کھاد اور پانی سے دوبارہ زندہ ہوجاتے ہیں۔ اسے زمین کا زندہ ہونا کہتے ہیں۔
</item><item>افرادِ نسلِ اِنسانی میں ایسے لوگ بھی ہیں جو اللہ کو چھوڑ کر کسی اور کو (بندگی و عبادت اور اِمداد و حاجت روائی کے لیے، قوت و قدرت میں ) اللہ کا ہمسرو مثیل مانتے (ا ور) ان سے اس طرح محبت کرتے ہیں جس طرح اللہ سے محبت کرنا چاہیے۔ (یہ مشرکوں کاشعار ہے )، لیکن جو اہلِ ایمان ہیں وہ اللہ سے سب سے زیادہ اور شدید ترین محبت (یا عشق) کرتے ہیں۔ کاشً! شرک کرنے والے لوگ اس (واقعیت) کو اپنی آنکھوں سے دیکھ لیتے، جو وہ عذاب کے وقت دیکھیں گے( تو وہ ہرگز شرک نہ کرتے ) اور ان کو یقین ہوجاتا کہ ہر طرح کی قوت و عزت اور قدرت کا مالک صرف ایک اللہ ہے (دوسرا کوئی نہیں ہے ) ، اور وہ یادرکھیں کہ اللہ (کا قانونِ مُجازات، مُشرکوں کو خاص طور سے ) شدید ترین عذاب دینے والا ہے ۔
</item><item>(اس وقت کا تصور کرو ) جب معبودانِ (۴۲) باطلہ، جیسے اکابر و سادات، ائمہ و مشائخ، پیر وفقیر وغیر ہ وغیرہ ) جن کی (دُنیا میں) پیروی کی جاتی تھی، بروزِ قیامت اپنے پیروکاروں سے بیزاری و لا تعلقی کا اِظہار کریں گے اور یہ پیرو کار عذاب کو اپنی آنکھوں سے دیکھیں گے ( اور بچ نہیں سکیں گے) اور ان کے تمام رشتوں اور وسیلوں کا سلسلہ مُنقطع ہوجائے گا۔ حواشی نمبر ۴۲- اس جگہ اِس اہم نُکتے کی صراحت کر دی جاتی ہے کہ اللہ تعالیٰ کے برگزیدہ بندے سچے تو ہوتے ہیں ، لیکن ولہ آلِہ یا معبودانِ حقیقی نہیں ہوتے، اس لیے قرآن مجید کی رُوسے ان کو ایسا سمجھنے والوں کی نسبت سے وہ ’’معبودانِ باطلہ‘‘ ہوتے ہیں۔
</item><item>اور جو مقلد، یعنی پیروی کرنے والے لوگ ہوں گے، وہ (حسرت و ندامت سے ) کہیں گے : ’’کاش! ہمارا دوبارہ دُنیا میں جانا ممکن ہوتا تو ہم بھی اُن سے اسی طرح بیزار و لاتعلق رہتے، جس طرح وہ آج ہم سے بیزارو لا تعلق ہیں ‘‘۔ پھر اللہ ان کے اعمالِ (سُوء) ان کو اس طرح دکھائے گا کہ ان کے قلب حسرتوں کا آتش کدہ بن جائیں گے ، اور اُں کا (اپنے قلب اور جہنم کی ) آگ سے نکلنا ممکن نہ ہوگا۔
</item><item>اے بنی نوعِ اِنسان! زمین میںجو بھی چیزیں (=ماکولات و مشروبات ، شرعاً ) حلال یا جائز - پاکیزہ ، خوش گوار اورصحت افزا ہیں ( شوق سے) کھائو ۔ پیؤ ! لیکن شیطان کے نقُوشِ قدم پر نہ چلنا (یعنی اکابر و سادات پرستی نہ کرنا، اور نہ عُلمائِ سُوء (۴۳) و مشائخِ سالوس، نیز مُستکبرین، جیسے جاگیرداروں، وڈیروں، سرمایہ داروں، سُودی سرمایہ کاروں اور فرعونی حُکمرانوں اور رہنمائوں کے قول و فعل کی پیروی کرنا اور نہ اُن کے قوانین و احکام ہی پر عمل کرنا) کیونکہ وہ تمہارا بلا شبہ کھلا دشمن ہے۔ حواشی نمبر ۴۳- عُلمائِ سُوء: یہ ایسے مذہبی پیشواء ہیں جو خود بھی مُشرک و اصنام پرست ہوتے ہیں ، اور لوگوں کو بھی مُشرک، یعنی اکابر و سادات پرست، روضہ و مقبرہ پرست، بُت و شبیہ پرست ، اور ظالم و جاہل بناتے ہیں ۔ یہ ان پر اللہ تعالیٰ کی صراطِ مُستقیم مسدود کرتے ہیں۔ تاویل بالباطل (کسی لفظ ، اصطلاح یا آیہ کی غلط تاویل کرنا) اور تسمیہ بالباطل ( کسی مُتنفس کو ایسے مُسمیٰ یا مُسمیات سے موسوم کرنایا ایسی صفت یا صفات سے موصوف کرنا ، جو اس میں نہ ہوں) کے ذریعے لوگوں کو گمراہ کرنا اور اُن کے استحصال کرنا، ان کا شعار ہوتا ہے ۔ یہ عُلمائِ سُوء اور مشائخِ سالوس ہی ہیں، جنھوں نے اُمتِ مسلمہ کا شیرازہ مُنتشر کرکے ( جو قُرآن مجید کے ممطابق مُشرکانہ فعل ہے ؛ الروم ۳۰:۳۰- ۳۱) اور ان میں ایک دوسرے کے خلاف منافرت و مخاصمت کے جذبات اُبھارتے رہتے ہیں ۔ یہ اصلِ عظیم یاد رکھنا چاہئے کہ علماء ِ سُو ء اور مشائخ سالوس (= آزروں ) کے استیصال کے بغیر مُسلمانانِ عالم کبھی متحد و موحد اور قرآن مجید کے مخلص تلامیذ نہیں ہوسکتے۔
</item><item>(اور) یہ شیاطین ہر حال میں تمہیں خوف و غم لانے والے حرام کام، اور بُخل و بے حیائی کرنے پر اُکساتے اور آمادہ کرتے رہتے ہیں ، نیز اس کی بھی تحریک و ترغیب دیتے رہتے ہیں کہ اللہ (کی ذات و صِفات اور احکام و تعلیمات) کے بارے میں ایسی باتیں کہو، جن کا تمہیں کچھ علم نہیں (تاکہ فرعونیت (۴۴) و ہامانیت (۴۵) اور قارونیت (۴۶) اور آزریت (۴۷) کو فروغ حاصل ہو، اور ان سے اجتماعی زندگی کا توازن بگڑ جائے اور اس میں فتنہ وہ فساد پیدا ہوجائے)۔ حواشی نمبر ۴۴- فرعون : ایسے حُکمران یا طبقۂ اربابِ اقتدار کو کہتے ہیں جو احکامِ الٰہیہ کے بجائے اپنے یا غیر اللہ، مثلاً مجلس شوریٰ یا آئین ساز اسمبلی ، پارلیمان وغیرہ کے بنائے ہوئے آئین و قوانین کے ذریعے حکومت کرتا ہو، اور اللہ تعالیٰ کی بجائے اپنے آپ کو مالک او رحاکمِ اعلیٰ سمجھتا ہو ؛ نیز اللہ سبحانہٗ و تعالیٰ کا نافرمان ہواور انسانوں کے حقوق کا احترام کرتا، نہ اُنھیں دیتا ہو۔ علاوہ بریں، وہ نہ صلوٰۃ و زکوٰۃ اور امر بالمعروف و نہی عن المنکر کے ادارے قائم ہی کرتا ہو۔ الغرض ، فرعونیت علامت ہے اِدّعائے کبریائی و خدائی، ظلم و اِستحصال اور سر کشی وسرطانیت کی۔ اِس بناء پر اس تلمیذ القرآن نے فرعون کو ’’معاشرتی سرطان ‘‘ سے تعبیر کیا ہے۔ نمبر ۴۵- ہامان: علامت ہے فرعون کے خدم و حشم (Bureaucrats) کی، جو اس کے مُطیع و فرماں بردار اور مدح خوان و کاسہ لیس ہوں؛ اور فرعون کے جائز و ناجائز احکام پر عمل در آمد کرانا ان کا شِعارِ زندگی ہو۔ نمبر ۴۶- قارون : علامت ہے تکاثُر پسند سرمایہ دار و بخیل ، مُتکبر و قوم فروش اور حریصِ جاہ و قوت شخص کی ۔ قارون رعایا کا دُشمن اور فرعون کاسہ لیس ہوتا ہے۔ مثال کے طور پر، جاگیر دار ، بڑے بڑے زمیندار، وڈیرے، کارخانہ دار، سُودی سرمایہ کار جو مزارعوں، محنت کشوں اور ہر قسم کے ہُنروں کا استحصال اور اُن کے بنیادی حقوق ، خصوصاً مساوی پیداوارِ حق سلب کرتے ، نیز اُن کو اپنا محکوم و غلام اور ذلیل و حقیر سمجھتے ہیں ، قارون ہیں۔ آزر، نمبر ۴۷- دیکھیے حاشیہ ۴۲۔
</item><item>اور جب لوگوں کو دعوت دی جاتی ہے کہ اللہ کی نازل کی ہوئی کتاب ( کے احکام و تعلیمات) کی پیروی (یا ان کے مطابق زندگی) کرو، تو وہ جواب دیتے ہیں! ’’نہیں ؛ ہم تو اس روشِ زندگی پر چلیں گے جس پر ہم نے اپنے باپ دادا یا اَسلاف کو چلتے (۴۸) دیکھا ہے ؟‘‘ کیا اس صُورت میں بھی کہ ان کے باپ داد(یا اکابر و سادات ) نے نہ تو عقل سے کام لیا ہو اور نہ اُنہوں نے راہِ راست ہی اختیار کیا ہو؟ حواشی نمبر ۴۸ - کورانہ تقلید، نیز اکابر و سادات پرستی کی ممانعت کی گئی ہے ۔
</item><item>اور اُن کافروں کی مثال اس شخصی ایسی ہے جو کسی (حیوان ) کو بُلائے تو وہ ہانک ۔ پُکار اور صدا کے سوا کچھ سُنے نہ سمجھے۔ (یہ لوگ حقیقت میں) بہرے ( جو گوشِ حق نیوش نہ رکھتے ہوں ، یا جو حُسن وحق کی باتیں سُننے کا دماغ رکھتے ہوں نہ یارا)، گونگے ( جو زُبانِ حق گو نہ رکھتے ہوں، یعنی جن میں حق بات کہنے کا دماغ ہو نہ حوصلہ)، اندھے( جو دیدۂ عبرت نگاہ نہ رکھتے ہوں؛ یعنی حسن کور (نمبر ۴۹) و حق کور (نمبر ۵۰) اور نُورِ بصیرت محروم ہوں ) ہیں ، لہٰذا وہ (حیوانوں کی طرح ) سمجھتے بوجھتے ہی نہیں ۔ حواشی نمبر ۴۹ - حُسن کور (Beauty blind) : جس طرح لوگ رنگو دھیا یا رنگ کور (Colour blind) ہوتے ہیں، اُسی طرح اکثر لوگ حُسن کور ہوتے ہیں ۔ حُسن کور اس شخص کو کہتے ہیں جس کی جمالیاتی حِسّ فعال نہ ہو، بلکہ ناکارہ یا مُردہ ہوجائے۔ ایسے لوگ حُسن و سُوء یا حسنہ و سیِّئہ میں امتیاز نہیں کرسکتے۔ علاوہ بریں، وہ حسین چیزوں مثلاً سبزہ و گُل، شجر و آبِ رواں، طُیور و اَثمار، دوشیزۂِ سحر و شفق، قمر و نجوم، کوہ و کمر، نیز دیگر حیاتیاتی مخلوقات کو دیکھ کر جمالیاتی حظ و مسرت (Aesthetic pleasure and bliss) حاصل نہیں کرتے۔ ان کا ایسا دیکھنا جمالیاتی مُشاہدہ (Aesthetic experience) نہیں ہوتا۔ وجہ یہ ہے کہ جمالیاتی مُشاہدہ اُسے کہتے ہیں، جس سے اہلِ نظر جمالیاتی حظ و مسرت یا جمالیاتی ثروت (۵۰) حاصل کرتے ہیں۔ نمبر ۵۰ - حق کور(Truth blind) : اسے صدیق کی ضد کہہ سکتے ہیں۔ وجہ یہ ہے کہ ایسا شخص قلب کے امراض خصوصاً شرک کی سرطانی مرض کے سبب حق و باطل، توحید و شرک اور ہدایت و ضلالت میں فرق محسوس نہیں کرتا۔ نمبر ۵۱ - جمالیاتی ثروت (Aesthetic riches) : عبارت ہے قرۃ العین، جمالیاتی حظ و سرور ، سوز و ساز، جمالیاتی تب و تاب، جمالیاتی غم، طمانیت و سکینت اور شہودِ معنوی سے۔ اسے عموماً دولتِ دل یا من کی دولت بھی کہتے ہیں۔ جمالیاتی ثروت کی اصطلاح حیاتِ طیبہ ، طمانیت و مسرت، عشقِ الٰہی و غم اِنسانی، بصیرت و معرفتِ الٰہی اور سلامتی و ہدایتِ قبلی پر دلالت کرتی ہے ۔
</item><item>اے لوگو جو ایمان لائے ہو! ہم نے جو چیزیں (ماکولات و مشروبات ، روزی کے طور پر ) تمہیں عطا کی ہیں ان میں سے پاکیزہ و نظیف اور صحت بخش و لذیذ چیزیں(شوق سے) خورد و نوش کر واور اللہ کا شکریہ ادا کرو، اگر تم صرف اُسی کی طاعت و بندگی اور اُسی کے قوانین و احکام اور تعلیمات ک مُطابق زندگی کرنے والے ہو۔
</item><item>اُس نے تم پر فقط یہ اشیائے خوردنی حرام کی ہیں : مُردار (Carrion) ، خون اور سور کا گوشت (Pork)، اور وہ جانور جس پر غیر اللہ کا نام پکارا گیا ہو، یا جو غیر اللہ کے نام پر ذبح کیا گیا ہو۔ چنانچہ جو شخص سخت مجبوری اور ناچاری کی حالت میں جان بچانے کی خاطر ان میں سے کچھ کھالے، بشرطیکہ اس میں اسے کھانے کی خواہش ہو نہ نافرمانی کا داعیہ، اور نہ وہ شرعی حدود سے تجاوز کرنے والا ہی ہو، تو اُسے گناہ نہ ہوگا۔ یقین جانو کہ اللہ تو ہے ہی گناہ بخشنے اور ان سے حفاظت کرنے والا - بہت زیادہ اور بار بار تر س کھانے، عفو و درگزر اور لُطف و کرم کرنے والا۔
</item><item>وہ لوگ جو الکتاب میں اللہ کے نازل کیے ہوئے احکام و تعلیمات کو دیدہ و دانستہ لوگوں سے چھپاتے ہیں، اور عوضانے میں (معنوی و اُخروی جمالیاتی ثروت کے لحاظ سے) معمولی فائدہ یا مال و دولت حاصل کرتے ہیں، وہ اپنے اندرون یا باطن آگ ہی سے بھرتے ہیں، اور قیامت کے روز اللہ اُن سے کلام نہیں کرے گا ، نہ اُن کی سیّآت کو محو کرے گا، اور نہ اُن کے نفس ، کردار و اخلاق کی تطہیر و تحسین ہی کرے گا، نیز نہ ان کی جمالیاتی حِسّ (۵۲) کا اِحیاء ہی کرے گا۔ اور (قدرت کے قانونِ مُجازات کی رُوسے) اُن کو (اپنی ہی آگ کی) کربناک اذیتیں سہنا ہوں گی۔ حواشی نمبر ۵۲ - جمالیاتی حِسّ (Aesthetic sense) : اللہ سبُحانہٗ و تعالیٰ نے اِنسان کو جمالیاتی - باطنی نظام ودیعت کیا ہے ۔ یہ بطورِ کُلّی تو نفس کا نظام ہے، لیکن یہ تین بڑے مُنفرد و خود کار نظاموں پر مشتمل ہے۔ ان میں سے ایک حواس خمسہ کا، دوسرا قلب کا اور تیسرا خود نفس کا نظام ہے ۔ یہ تینوں نظام اپنا الگ الگ تشخص اور منفرد ہستی و حیثیت رکھتے، نیز اپنے علیحدہ علیحدہ وظائف سر انجام دینے کے باوجود ایک دوسرے سے لا ینفک طور پر مربوط ہیں ؛ ایک دوسرے سے مل کر کام کرتے اور ایک دوسرے پر اثر انداز ہوتے ہیں۔ نظام قلبی کے اپنے دو حصے ہیں اور ہر حصے کا اپنا منفرد و علیحدہ نظام ہے ۔ ایک نظا م کو دل اور دوسرے کو دماغ سے تعبیر کیا جاتا ہے۔ یہ دونوں نظام متحدہ و مشترکہ طو رپر کام کرتے ہیں۔ نظام دل کے اہم اجزاء میں ایک جمالیاتی حِسّ ہے۔ اہلِ حُسن و عشق بننے کے لیے جمالیاتی حِس کا نشوواِرتقاء ضروری ہے۔ قُدرت ہر بچے کو جمالیاتی حِس دے کر بھیجتی ہے۔ ا س لحاظ سے یہ وہبی و عالمگیر عطیہ ٔ رحمانی ہے ۔اس کے دو وظائف ہیں۔ ایک یہ کہ یہ صیر فی حُسن و قُبح ہے ۔ اس کے ذریعے اِنسان نہ صرف حُسن و قبح اور خوب و زشت میں ، بلکہ حسنہ و سیِّئہ میں بھی تمیز کرتا ہے۔ دُوسرے، و ہ حُسن (= جمال و جلال، موزونی زیبائی، شیرینی و خوشبو، شعریت و غنائیت اور عدل و توازُن)، حسنہ و خیر اور طہارت و نظافت سے محبت کرتا ہے اور اُن سے جمالیاتی حظ ، سوز و ساز اور طمانیت و مسرت حاصل کرتا ہے؛ نیز جمالیاتی حِس کی بدولت وہ ظلم و شر ک اور جرم و گناہ، قبح و زشت اور سیِّئہ و نجاست سے نفرت کرتا ہے۔ اہلِ حُسن و مطہر بننے کے لیے اہل آرزو کی جمالیاتی حِس کا زندہ و فعال اور اس کے جمالیاتی ذوق (Aesthetic taste) کا مطہر ہونا لا بُدی ہے۔ جمالیاتی ذوق فرع ہے جمالیاتی حِس کی۔ جمالیاتی حِس میں وحدت و آفاقیت پائی جاتی ہے ، جبکہ جمالیاتی ذوق میں بُو قلمونی و کثرت اور اختلا ف و تنوع پائے جاتے ہیں۔ یہ بڑا ہی فکر انگیز و حکیمانہ نُکتہ ہے۔
</item><item>یہی ہیں وہ لوگ جنھوں نے ہدایت، یعنی اپنی آخری منزلِ مقصود، جنت قرۃ العین اور اس کی راہِ راست پانے کے بجائے ضلالت، یعنی ناکامی و نامُرادی کی ٹیڑھی ترچھی راہوں پر چلنے اور اپنی آخری منزل جہنم میں جانے کو ترجیح دی اور مغفرت، یعنی اللہ کی بخشش و حفاظت دے کر (محرومی و نامرادی کی ) اذیتیں سہنا قبول کر لیا تعجب ہے کہ وہ دوزخ کی آگ میں رہنا کیسے برداشت کریں گے!
</item><item>ان کے ساتھ ایسا اس لیے ہوگا کہ اللہ نے (اپنی ) کتاب مُستقل و غیر مُبدل افادی و مقصدی اور حکیمانہ و حقیقی اقدار کے ساتھ نازل کی ہے ؛ اور جن لوگوں نے (تاویل بالباطل (۵۳) کے ذریعے) اس ( کے احکام و تعلیمات کے معانی و مطالب) میں اختلاف کیا، وہ پرلے درجے کی فرقہ وارانہ عصبیت (Prejudice) میں مُبتلا ہیں۔ حواشی نمبر ۵۳- تاویل بالباطل : کسی لفظ، اِصطلاح یا آیہ کی غلط تاویل کرنا۔ غلط مقدمہ قائم کرکے اس کی بِنا پر کسی لفظ، اِصطلاح یا آیہ یا حدیث سے غلط، باطل اور گُمراہ کن نتائج کا استخراج (Deduction) یا استقراء (Induction) کرنا۔ علامہ اقبالؒ نے تاویل بالباطل کی بڑی خوبصورت صراحت کی ہے : احکام ترے حق ہیں مگر اپنے مُفسر تاویل سے قرآں کو بنا دیتے ہیں پازند (بالِ جبریل ، ۳۳) پاژند پارسیوں کی مقدس کتابیں ہیں۔ ان میں سے پاژند کو علامہ اقبالؒ نے پازند باندھا ہے۔
</item><item>حُسنِ عمل، کارِ خیر یا حسنہ یہ نہیں کہ تم نے (عبادت کے وقت قبلہ سمجھ کر) اپنا رُخ مشرق کی طرف پھیر لیا یا مغرب کی طرف؛ بلکہ حُسنِ عمل کی روِش اُن کی ہے جو اللہ پر، آخرت کے روز، یعنی قیامت، نشاۃ ثانیہ اور حساب و جزا کے روز پر، ملائکہ اور کُتبِ سماوی (۵۴) پر اور اللہ کے تمام نبیوں ؑ پر ایمان لاتے ہیں، نیز اللہ کی راہِ محبت میں اپنا مال و منال، اعزہ و اقارب( =والدین، رشتے داروں ، ہمسایوں، رفیقوں، اور ہمکاروں)اور یتیموں (= والدین سے محروم بچوں اور دیگر بے یار و مددگار بندوں) اہلِ احتیاج و ضرورت اور ، اپنا حق مانگنے والوں کو دیتے ہیں ؛ نیز اسیرانِ جنگ ، غلاموں اور قرضے میں جکڑے ہوئے بے بس اِنسانوں کو آزاد کرانے پر صرف کرتے ہیں اور وہ صلوٰۃ قائم کرتے ( اس کے تقاضے پورا کرتے) ہیں؛ اور زکوٰۃ (قُرآن و سنہ کے مطابق) ادا کرتے ہیں ، (افراد حکومت کو زکوٰہ دیتے ہیں اور حُکمران اہلِ احتیاج کو دیتے ہیں) ۔ اور جب عہد و پیمان کر لیتے ہیں تو اُسے ضرور پورا کرتے ہیں؛ نیزمفلوک الحال یا تنگدستی اور صعوبت و مصیبت میں، اور جہاد میں خوف و خطر کے وقت اہلِ عزم و ہمت ثابت قدمی اور متوکل و رجائیت پسند رہتے ہیں۔ حقیقت میں یہی لوگ (حُسنِ عمل کی راہ میں) سچے ہیں اور یہی آرزو و خشیت (= متقی) ہیں۔ حواشی نمبر ۵۴- کتب سماوی: اس سے مُراد اللہ تعالیٰ کا کلام ہے جو نُور و ہدایت ہے، اور رُوح القدس یا حضرت جبرئیل علیہ السلام کی وساطت سے بذریعہ وحی و تنزیل کُل انبیاء و رُسُل علیھم السلام کو ملا۔ اس وقت قرآن مجید کے سوا کوئی کتابِ سماوی بھی زمانے کی دستبرد سے، نہ اِنسان کی لفظی، موضعی اور معنوی تحریفات سے محفوظ ہے ۔ لفظ تحریف کا مطلب ہے ، عبارت کے کسی لفظ یا الفاظ کو بدل دینا ؛ معنوی تحریف سے مُراد کسی لفظ یا آیہ کی تاویل بالباطل کرنا، یعنی غلط معانی بیان کرنا ہے۔
</item><item>اے لوگو جو ایمان لائے ہو (یعنی اسلامی معاشرے میں داخل ہوگئے ہو)! تم پر مقتولوں کا قصاص یا بدلہ لینا لازم کر دیا گیا ہے؛ (لیکن قانون عدل کے مطابق)آزاد کے بدلے آزاد، غلام کے بدلے غلام اور عورت کے بدلے عورت۔ اگر قاتل کو مقتول کے وارث بھائی سے قصاص یا جان کی معافی مل جائے ( اور اس کے بعد خوں بہا لینے پر راضی ہوجائے) تو ا س صورت میں مقتول کے وارث کے لیے دستور کے مطابق خون بہا یا دیت کا مطالبہ کرنا اور قاتل پر احسن طریقے سے دِیَت لازم ہے ۔ یہ تمہارے رب کی طرف سے رعایت اور کرم نوازی ہے، لیکن اس کے بعد بھی اگر دونوں میں سے کوئی زیادتی کرے تو اس کے لیے اذیت ناک عذاب ہے، یعنی انھیں کربناک اذیتیں سہنا ہوں گی۔
</item><item>اے اہلِ عقلِ سلیم! قصاص یا خون کا بدلہ لینے میں تمہارے لیے زندگی ہے ؛ (کیونکہ اس طریق انجام سے خون ریزی کے خطرات کم سے کم ہوجائیں گے اور افرادِ معاشرہ کی جانیں تلف ہوجانے سے بچ جائیں گے اس قانون قصاص ودیت سے مقصود یہ ہے کہ ) تم میں ہدایت پانے کی آرزو اور گمراہی کی خشیت کا اِحیاء ہوجائے اور تم کسی کی جان لینے کے انجام سے ڈرو۔
</item><item>تم پر فرض کر دیا گیا ہے کہ جب تم میں سے کوئی قریب المرگ ہو اور وہ کچھ اثاثہ بھی چھوڑ جانے والا ہو تو وہ اپنے ماں باپ اور رشتے داروں کے لیے بطریقِ احسن وصیت کر جائے کہ یہ متقیوں ، یعنی اہلِ آرزو و خشیت پر لازم ہے ۔
</item><item>پھرجنہوں نے وصیت (Will)سُنی ہو اور اسے بدل ڈالیں تو اس کا گناہ انہیں پر ہوگا جو اس میں ردو بدل کریں ۔ بلاشبہ اللہ سب کچھ سننے والا - سب کچھ جاننے، دیکھنے والا ہے۔
</item><item>لیکن اگر کسی کو وصیت کرنے والا (Testator) کی طرف سے اندیشہ ہو کہ اس نے کسی وارث کی جانبداری یا حق تلفی کی ہے اور وہ وُرثا کی رضا مندی سے وصیت میں ترمیم و تنسیخ کرکے ان میں مصالحت کرادے تو ایسا کرنے میں اس پر کوئی گناہ نہیں۔ یقین جانو کہ اللہ بخشنے، حفاظت کرنے والا - بہت زیادہ ترس کھانے، معاف کرنے اور رحمت کرنے والا ہے ۔
</item><item>اے لوگو جو ایمان لائے ہو! تم پر روزے فرض کیے گئے ہیں، جس طرح تم سے پہلے لوگوں (یعنی اُمتوں) پر فرض کیے گئے تھے، تاکہ تم میں تقویٰ ، یعنی آرزوئے ہدایت اور خشیتِ گمراہی کا احیاء ہوجائے (اگر تقویٰ نشو و نما نہ پائے تو یقین کر وکہ روزے اکارت گئے )۔
</item><item>صیام یا روزے تو گنتی کے چند روز ہیں۔ اگر تم میں کوئی بیمار ہو یا سفر میں ہو تو (اُسے رخصت ہے کہ ) وہ دوسرے دنوں میں چھوڑے ہوئے روزوں کی تعداد پوری کرلے؛ بشرطیکہ وہ لوگ ایسا کرنے کی اِستطاعت رکھتے ہوں۔ (لیکن اگر یہ استطاعت نہ رکھتے ہوں تو پھر ) وہ کفارہ ادا کریں اور محتاج کو کھانا کھلائیں۔ لیکن جو مزید خیرات واِحسان کرنے کے آرزو مند ہوں تو ان کے لیے خیر و حسنہ ہے ۔ اگر تمہیں( اس حقیقت کا) علم ہو تو روزہ رکھنا بہر حال تمہارے لیے موجب خیر و حسنہ ہے ۔
</item><item>ماہِ رمضان (جو روزوں کا مہینا ہے) اس میں قرآن نازل (ہونا شروع ) ہوا تھا، جو تمام بنی نوعِ انسان (Mankind) کو صراطِ مستقیم یا اللہ کی حسین و فطری راہ راست دکھانے والا ہے ؛ اور اس میں (زندگی کے ہر موڑ پر ) حسین و فطری راہِ راست دکھانے والے واضح نشانات ہیں ؛ نیز یہ حق و باطل، توحید و شرک، خیر و شر ، کامیابی و ناکامی اور حسنہ و سیِّئہ کا فطری او رسچا معیار (= کسوٹی (Criterion یا الفرقان ہے۔ اور تم میں جو بھی رمضان کا مہینا پائے تو وہ (تمام) روزے رکھے ؛ لیکن اگر کوئی مریض یا سفر میں ہو تو وہ دوسرے دنوں میں (چھُٹے ہوئے روزے رکھ کر کُل روزوں کی ) تعداد پوری کرے۔ اللہ تعالیٰ تمہارے لیے آسانی چاہتا ہے، دُشواری کو پسند نہیں کرتا ۔ بہرحال چُھٹے روزوں کی تعداد (روزے رکھ کر ) پوری کرو۔ اور اس لیے کہ اللہ تعالیٰ نے تمہیں ہدایت دی ہے، یعنی تمہیں مادّی و معنوی (۵۵) ترقی، کامیابی و کامرانی اور دُنیوی و اُخروی حسنہ (جنت اور اس کی نعمتیں ) کی حسین و فطری راہِ راست دکھائی ہے ااور اس پرسفرِ زندگی کرنے کی ہدایات (Instructions) دی ہیں : نیز اللہ جل شانہٗ کی کبریائی و عظمت، جلالت و سطوت، قہاریت و جبروت، سُبحانیت و صمدیّت ، عطا و موہبت، فضل و احسان، انعام و اکرام، نعمت و مغفرت اور عزت و قدرت کی، یا اس کی بیمثال حُسن و عشق کی زبان و قلم اور دیگر ذرائع ابلاغ سے خوب تشہیرِ جمیل کرو اور ہمیشہ کرتے رہو تاکہ اس کے نتیجے میں ، تم میں ان جمالیاتی صفاتِ الٰہیہ کا یقین مزید مُستحکم و پائیدار ہوجائے؛ نیز تُم میں اس کی بے شمار حسین باطنی اور خارجی نعمتوں سے زیادہ سے زیادہ اِستفادہ کرنے کا داعیہ پیدا ہوجائے، اور تم سرگرمی سے استفادہ کرنے لگ جائو۔ حواشی نمبر ۵۵: مادی و معنوی ترقی : مادی ترقی کی مثال موجودہ ترقی یافتہ اقوام کی ترقی ہے ، جو انھوں نے سائنسی علوم اور ٹیکنالوجی میں کی ہے۔ ان کے ذریعے انھوں نے حیران کُن ایجادات و اختراعات کی ہیں اور کر رہی ہیں۔ اس کے نتیجے میں ، انھوں نے حیرت انگیز جوہری توانائی و قوت حاصل کر لی ہے ، اور زمان و مکان کی تسخیر کرکے اہلِ دنیا کو ورطۂ حیرت میں ڈال دیا ہے۔ علاوہ بریں، انھوں نے اقتصادی و معاشی، عسکری و سیاسی اور سائنسی و فنی زندگی میں زبردست ترقی کی ہے، اور پس ماندہ اقوام کو اپنا دست نگر و محکوم بنا لیا ہے۔ بخلاف اس کے، معنوی ترقی سے مراد ایمان و اعمالِ صالحہ، توحید و تقویٰ، علم و حکمت او رحُسنِ اخلاق و کردار میں ترقی کرنا اور نتیجۃً امن و سلامتی اور اطمینان سے حیاتِ طیبہ بسر کرنا ہے۔
</item><item>اور (میرے نبیؐ!) جب میرے بند ے آپ سے میرے متعلق دریافت کریں ( کہ وہ میرا تقرب کیسے حاصل کر سکتے یا مجھ تک کیسے پہنچ سکتے ہیں تو اُنھیں بتادیجیے کہ ) میں تو اُس کے پاس ہی ہوں (ان کی رگِ جاں سے بھی قریب تر)، اس لیے جب میرا کوئی بندہ مجھے (اِستمداد و اِستعانت کے لیے ) پُکارتا ہے تو میں اس کی دُعا کو سنتا اور (سچی اور بلحاظِ بندہ مومن الوقوع دعا کو اپنے قانونِ تدبیری کے مطابق) قبول کرتا ہوں : لہٰذا ان پر لازم ہوا کہ میری دعوت کو ( جو اُن کی حیات طیبہ، مادی و معنوی ترقی اور دنیوی و اُخروی حسنہ کے لیے ہے) تسلیم بالیقین کریں، اور مجھ پر ایمان لائیں، یعنی میرے حُسنِ کلامِ آخر کے قوانین و احکام او رتعلیمات کو تسلیم بالیقین کریں، اور میرے دین اسلام یا نظام حیات کلی میں پورے پورے داخل ہوجائیں تاکہ اس کے نتیجے میں ، وہ میری حسین و فطری راہِ راست پر چل کر اپنی منزلِ مقصودِ آخر، جنت قرۃ العین کو پالیں ۔
</item><item>(اب) روزوں کی رات میں تمہارے لیے اپنی بیویوں سے جنسی اختلاط کرنا جائز کر دیا گیا ہے۔ وہ تمہاری پوشاک ہیں (Raimant) اور تم ان کا لباس (Garment)ہو ( یعنی تم دونوں ایک دوسرے کی زینت و رونق اور باعثِ آرام و راحت، پردہ دارِ عیوب ، محافظ عزت و ناموس اور مال و جان ہو)۔ اللہ جانتا ہے کہ تم (اپنی بیویوں سے جنسی اختلاط کرکے) خیانتِ نفس کرتے تھے ۔ وہ اپنی رحمت کے سات تم سے رجوع ہوا اور اس نے تم سے درگزر کیا ( یعنی تمہاری توبہ قبول کی اور تمہیں معافی دے دی)۔ اب تمہیں رخصت ہے کہ تم ان سے جنسی اخطلاط یا التفات کرو اور اللہ نے جو شے تمہارے لیے مقدر کی ہے اس کی طلب و جستجو کرو؛ نیز کھائو اور پیو، یہاں تک کہ صبح کی سفید دھاری (رات کی ) ساہ دھاری سے الگ تم کو دکھائی دینے لگے ۔ پھر روزے کو رات پڑنے تک پُورا کرو۔ لیکن جب تم مسجدوں میں اعتکاف کی حالت میں ، یعنی آیاتِ قرآنی کے الفاظ و اِصطلاحات کے معانی ومفاہیم، اسرار و رُموز اور اعجازات کو دلجمعی و یکسوئی کے ساتھ سمجھنے اورقومی و ملی درپیش مسائل حل کرنے کی خاطر مساجد میں معتکف غور و فکر ہوجائو تو اپنی بیویوں سے جنسی اختلاط یا مباشرت نہ کرو۔ یہ اللہ کی حد بندیاں ہیں، لہٰذا ان کے پاس نہ جانا۔ اللہ اس طرح اپنے احکام بنی نوعِ انسان کے لیے واضح طور پر، بیان کرتا ہے تاکہ وہ تقویٰ اختیار کریں، یعنی جنت کی سچی اور سیدھی راہ پر چل کر اُسے پانے کی آرزو و سعی کریں اور اس راہ و منزل کو گم کردینے سے خوف بداماں رہیں ۔
</item><item>اپنا مال و منال آپس میں جائز ہتھکنڈوں سے کھایا نہ کرو؛ اور نہ دولت کو (رشوت کا ) ذریعہ بنا کر حکام کے پاس پہنچ جائو تاکہ (فیصلہ اپنے حق میں کرا کر) لوگوں کے مال و دولت کا کچھ حصہ خود نا حق کھاجائو، حالانکہ تم جانتے ہو( کہ یہ ظلم و گناہ ہے)۔
</item><item>(اے نبی ؐ!) لوگ آپ سے نئے چاند کی (صوری تغیرات کے) بارے میں دریافت کرتے ہیں ( کہ اس کی وجہ جواز کیا ہے؟) آپ ان کو بتا دیجئے یہ یہ تغیرات بنی نوعِ انسان کے لیے تواریخ و ایام اور حج کے موسم اور دنوں کے تعیین کرنے کے لیے ہیں۔ (یاد رکھو) پچھواڑے سے گھروں کے اندر داخل ہونا خیر و حسنہ نہیں ( یہ تو زمانۂ جاہلیت کی توہّم پرستی اور احمقانہ رسم ہے)، خیر و حسنہ کرنے والا تو وہ ہے جو اللہ اور ہدایت یا صراط مستقیم کی آرزو کرتا اور اس کی دوری اور گمراہی سےڈرتا ہے۔ اب تم اپنے گھروں میں ان کے دروازوں سے آیا جایا کرو؛ او راللہ کی رحمت و مغفرت اور اس کے قانونِ مُکافاتِ عمل سے ڈرتے رہا کرو تاکہ تم خوف و حُزن کی آگ سے نجات اور دُنیوی و اُخروی حسنہ پائو۔
</item><item>(مُسلمانو!) جو لوگ تم سے لڑیں (تمہیں اجازت ہے کہ ) تم بھی ان سے لڑو ، مگر اللہ کی راہ میں، یعنی اپنے یا مظلوموں کے انسانی حقوق کی خاطر اللہ کے قوانین و احکام کے مُطابق لڑائی کرنا ، اور ان سے تجاوز نہ کرنااور نہ دشمنوں سے زیادتی کرنا، کیونکہ اللہ کی حدود سے تجاوز کرنے یا زیادتی کرنے والوں کو اللہ دوست نہیں رکھتا۔
</item><item>اور ان (جارحیت کرنے والوں) کو جہاں پائو، قتل کر ڈالو ، اور ان کو وہاں (یعنی مکہ مکرمہ) سے نکال باہر کرو، جہاں سے انہوں نے تمہیں نکال باہر کیا تھا۔ (جنگ و جلا وطنی بلاشبہ بُری چیز ہے) لیکن فطری نظامِ زندگی میں انتشار پھیلانا، قتل و خونریزی کی بہ نسبت حدّ سے درجہ بڑھ کر ظلم ہے۔ (مسلمانو!) جب تک وہ مسجد حرام (= بیت اللہ) میں تم سے لڑائی نہ کریں تم بھی اس کے آس پاس ان سے جنگ نہ کرو ۔ لیکن اگر وہ تم سے لڑائی کرنے میں پہل کریں تو تمہیں بھی ان سے لڑنے اور ان کو مارنے کی رخصت ہے۔ اللہ کے نظامِ حیات کلی کے مُنکروں کا یہی حشر ہونا چاہیے۔
</item><item>اگر وہ لڑائی سے ہاتھ روک لیںتو یقین جانو کہ اللہ مغفرت کرنے والا - رحمت کرنے والا، یعنی بخشنے اور حفاظت و معاف کرنے- بہت زیادہ ترس کھانے، شفقت و رحمت اور رحم و کرم کرنے والا ہے ۔
</item><item>اور اُن سے لڑتے رہو یہاں تک کہ فتنہ و فساد کا قلع قمع ہوجائے اور اللہ کے نظام حیات کلی کامل طور پر قائم ہوجائےاگر وہ اس فطری نظام زندگی میں برہمی و انتشار پھیلانے سے باز آجائیں( تو اُن سے تعرض نہ کرو )۔ چڑھائی صرف ظلم کرنے، یعنی فتنہ و فساد و جارحیت کرنے والوں پر کرنی چاہیے۔
</item><item>حرمت والے مہینے کی بے حُرمتی کا بدلہ حُرمت والے مہینے میں لیا جاسکتا ہے (یعنی اگر دشمن حُرمت والے مہینے کا تقدس پامال کرکے تم پر حملہ کر دے تو تمہیں بھی جوابی حملہ کرنے کی رخصت ہے ) ؛ اور ( اسی طرح) تمام حرمت والی چیزں سز وار قصاص ہیں، یعنی اُن کا بدلہ لیا جاسکتا ہے ۔ جوشخص تم پر زیادتی کرے تو تم بھی اس پر زیادتی کر سکتے ہو، لیکن اسی قدر جس قدر اس نے تم پر زیادتی کی ہو۔ اللہ کی رحمت و مغفرت اور نُصرت و ہدایت کی طلب و جستجو کرتے رہو اور اس کے قانونِ مُجازات سے ڈرتے رہو۔ یقین رکھو کہ اللہ اہلِ آرزو و خشیت ( = متقیوں) کا حامی و ناصر ہو۔
</item><item>اور اللہ کی راہ میں ، یعنی اس کے بندوں کو، جو اپنے مساوی پیداواری حق معلوم اور دیگر انسانی حقوق سے محروم ہیں، ان کے یہ حقوق دلانے اور ان کی کفالت کے لیے مال و منال خرچ کرتے رہو اور کرنے کو اپنا شعار بنا لو۔ لیکن بخیل بن کر اپنے ہاتھوں اپنے آپ کو ہلاکت میں نہ ڈالو( وجہ یہ ہے کہ جو قوم بُخل شِعار ہوجاتی ہے، تو اس کے افراد سرمایہ دار، جاگیر دار، وڈیرے، سردار، خوانین، نواب، سُود خور و سُود کار اور کاہل و کام چور بن جاتے ہیں؛ وہ کمزوروں کے اِنسانی حقوق سلب تو کر لیتے ہیں ، مگر واپس نہیں کرتے؛ نیز وہ اسلامی حکومت کو زکوٰۃ او ر العفو دیتے ہیں نہ اہلِ احتیاج کو قرضِ حسنہ اور الماعون، اور نہ ان سے اِحسان یا مالی تعاون ہی کرتے ہیں ، اس کے نتیجے میں ، وہ مفلوک الحال اور طبقاتی عصبیت و کش مکش کا شکار ہو کر، کمزور و مضمحل ہوجاتی ہے اور ہے جرم ضعیفی کی سزا مرگِ مفاجات!) لہٰذا ( بُخل کے بجائے اہلِ احتیاج کے ساتھ) اِحسان یا مالی تعاون کر و اور اُن کو قرضِ حسنہ دو۔ یاد رکھو! اللہ محسنوں، یعنی اس کے بندوں کے ساتھ اِحسان یا مالی تعاون کرنے، ان کے حقوقِ انسانی ادا کرنے اور دلانے والوں اور اُن کی کفالت کے لیے مسلم حکومت کو زکوٰۃ او ر العفو دینے والوں کو دوست رکھتا ہے، یعنی مُحسن ہی اولیآء اللہ (۵۶)ہوتے ہیں ۔ حواشی نمبر ۵۶۶ - اولیاء اللہ : اللہ تعالی کے دوست یا منظورِ نظر - ان کے چار گروہ ہیں : انبیآء علیھم السلام ، صدیقین، شہداء اور صالحین۔
</item><item>اور سُنو! اللہ کے قُرب و رِضوان کے لیے حج او رعمرے کی نیت کر لی جائے تو اُسے پورا کرو۔ اگر راستے میں ( لڑائی، دشمنی یا رہزنی وغیرہ کے سبب) گھیرلیے جائو تو پھر جانور کی قربانی کرو جیسی بھی میسر آئے۔ جب تک قربانی اپنے ٹھکانے نہ پہنچ جائے اپنے سر کے بال نہ مُنڈائو ( جیسا کہ مناسک حج سے فارغ ہو کر کرنے کا دستور ہے )۔ اگر تم میں سے کوئی شخص بیمار ہو، یا سر کی تکلیف کی وجہ سے مجبوراً وقتِ مقررہ سے پہلے مُنڈوالے تو اُس سے اس کا فدیہ دینا ہوگا اوروہ یہ ہے کہ روزے رکھے یا صدقہ دے یا جانور کے قربانی کرے۔ پھر جب تم امن کی حالت میں ہوجائو تو جو شخص حج کی مقررہ وقت تک عمرے سے استفادہ کرنا چاہے تو وہ حسب مقدور جانور کی قربانی دے اور جس کسی کو قربانی میسر نہ آئے تو اسے چاہیے کہ تین روزے حج کے دنوں میں رکھے اور سات روزے واپس گھر پہنچ کر رکھے۔ اس طرح یہ کل دس وزے ہوئے۔ یہ رعایت ان کے لیے ہے جن کے گھر بار خانۂ کعبہ کے قُرب و جوار یا مکہ مکرمہ میں نہ ہوں (یعنی وہ مسافر ہوں) ۔ سُنو! اللہ کی رحمت و مغفرت اور نُصرت و ہدایت کی طلب و جستجو کرتے رہو اور اس کے قانونِ مُجازات سے ڈرتے رہو۔ یاد رکھو! اللہ ( کا قانونِ مُجازات اس کے نافرمانوں کو) قرار واقعی سزا دینے میں بڑا ہی سخت ہے۔
</item><item>حج کے مہینے متعین اور سب کو معلوم ہیں۔ چنانچہ جو کوئی ان مہینوں میں حج کی پکی نیت کرے تو ( اس پر لازم ہے کہ) وہ حج کے دوران نہ جنسی فعل، نہ نافرمانی اور نہ جھگڑا ہی کرے۔ (یاد رکھو!) خیر و حسنہ کا جو کام بھی کروگے یا کرتے ہو وہ اللہ کے علم و نظر میں ہوتا ہے۔ حج کا سفر اختیار کرو تو توشہ ٔ سفر ساتھ لے جائو۔ (یاد رکھو!) تقویٰ ، یعنی میرے قُرب و رضوان کی طلب و جستجو اور میرے قانونِ مُجازات کا خوف سب سے افضل و اعلیٰ زادِ راہ ہے۔ اے اہلِ عقل سلیم! میرے قُرب و رضوان کی طلب و جستجو میں رہو، لیکن میرے قانونِ مُجازات سے خوف بداماں رہنا بھی لازم ہے ۔
</item><item>اگر ( حج کے دنوں میں) تم اپنے ربِّ رحمن سے (تجارت کے ذریعے) اس کے فضل و کرم یعنی رزقِ حسنہ کی طلب و جستجو کر وتو کوئی مُضائقہ یا حرج نہیں۔ پھر جب تم ( وُقوف کے بعد میدانِ) رفات سے اکٹھے اِزوحام کی صورت میں لوٹنے لگو تو مشعَرِ حرام یا مُزدلفہ میںقیام کے دوران اللہ کا ذکر اس طرح کر ویعنی اس کے احکام و قوانین، تعلیمات، نیز اس کی صفاتِ حسنہ اور نعمتوں کا ایک دوسرے سے تذکار اس طرح کرو جس طرح تمہیں سکھایا گیا ہے ۔ اور(اللہ کا احسان یاد کرو کہ) اس سے پیشتر تم بھی راہِ راست سے بھٹکے ہوئے لوگوں میں سے تھے۔
</item><item>پھر جہاں سے لوگ جوق در جوق پلٹتے ہیں تم بھی وہاں سے لوٹ آئو۔ اور اللہ سے (اپنی لغزشوں، خطائوں اور گناہوں کی ) بخشش ، پردہ داری اور اپنی حفاظت کی استدعا کرتے رہو۔ یقین رکھو! اللہ بڑا ہی بخشنے والا اور حفاظت کرنے والا - غایت درجہ ترس کھانے اور بار بار رحمت کرنے والا ہے۔
</item><item>پھر جب تم حج کے تمام ارکان ادا کر چکو تو اللہ ( کی صفاتِ حسنہ(Beautiful and Sublime Atributes)کا تذکرہ کرو، جیسے تم (ایام جاہلیت میں) اپنے آبائو اجداد کی صفات کا(بڑے فخر و مُباہات سے) تذکرہ کیا کرتے تھے، بلکہ اس سے بھی زیادہ صفات الٰہیہ کا ایک دوسرے سے ذکر و اذکار کرو ۔ بنی نوعِ انسان میں ایسے بھی ہیں جو یہ دُعا مانگا کرتے ہیں ؛ ’’اے ہمارے پروردگار و مالک! ہمیں جو کچھ دیتا ہے اس دُنیا ہی میں دیدے!(اُن کی اس آرزو کے نتیجے میں) ایسے لوگوں کا آخرت میں جنت کی نعمتوں میں کوئی حصہ نہ ہوگا۔
</item><item>انہیں افرادِ نسلِ انسانی میں وہ (خوش نصیب اہلِ آرزو و خشیت) بھی ہیں جو یہ دُعا (۵۷) مانگتے رہتے ہیں !’’اے ہمارے پروردگار و مالک! ہمیں دُنیا میں بھی حسنہ( یعنی اپنی رحمت و مغفرت اور ہر طمانیت بخش و مسرت انگیز نعمت) عطا فرما؛ اور دوسرے جہان میں بھی حسنہ (یعنی جنت قرۃ العین اور اس کی ہر سرور انگیز نعمت ) نوازنا ؛ اور ہمیں (دُنیا میں آتش ِ خوف و حزن اور آخرت میں ) آتشِ جہنم کی اذیتوں سے محفوظ رکھنا‘‘۔ حواشی نمبر ۵۷ یہ آیۂ دُعائیہ اپنی معنوی جامعیت و ہمہ گیری اور معجزانہ ایجازِ بلاغت کی بناء پر اعجازاتِ قرآن میں سے ہے ۔ یہ دُعا سوچ سمجھ کر اپنے رب رحمن سے اُمید و طمینان کے ساتھ بکثرت مانگنا چاہیے۔
</item><item>( اللہ تعالیٰ کا قانونِ مُکافاتِ عمل یہ ہے کہ ) جن لوگوں نے حسنات یا سیّآت میں سے جو اور جتنا کمایا ہوگا، اسی قدر انھیں (دُنیا میں ساتھ ساتھ ملتا ہے اور آخرت میں سارے کا سارا) ملے گا۔ یقینا اللہ جلد او رساتھ ساتھ (اعمال کا) حساب چُکانے والا ہے۔
</item><item>اور (قیامِ مِنیٰ کے) معدودے چند دنوں (گیارہ، بارہ اور تیرہ ذی الحجہ ) میں اللہ ( کی صفات حسنہ اور احکام و عقائدِ جلیلہ و محرکہ ) کا کثرت سے تذکرہ کرتے رہو۔ پھر جو کوئی مِنیٰ میں دو دن ٹھیرنے کے بعد (مناسک ادا کرکے ) وہاں سے رخصت ہونے میں جلد ہی کرے تو اُسے کوئی گناہ نہ ہوگا ۔ اور (اسی طرح) جو کوئی جانے میں تاخیر کرے تو اس پر بھی کوئی گناہ لازم نہیں آئے گا، (بشرطیکہ) اسے ہدایت کی آرزو و جستجو ہو اور گمراہی کے آتش بداماں نتائج وعواقب کا ڈر ہو۔ لہٰذا اللہ کے قُرب و رِضوان کی طلب و جستجو کرو اور اس کی دُوری و ناراضی سے خوف بداماں رہو ۔ اور یہ بات ذہن نشین رکھنا کہ تم سب کے سب(ایک روز یعنی بروزِ قیامت) اس کے حضور جمع کیے جائو گے (محاسبے اور جزاء سے یا سزا پانے کے لیے)۔
</item><item>اور بنی نوعِ انسان میں ایسے (چرب زُبان لوگ ) بھی ہوتے ہیں، دُنیا کی زندگی کے بارے میں جن کی باتیں دل انگیز لگتی ہیں اور وہ بار بار اپنے مافی الضمیر پر اللہ کو شاہد ٹھیراتے ہیں ، حالانکہ (اندر سے) وہ حق سے عداوت رکھنے والے- سخت حجتی اور ضدی ہوتے ہیں۔
</item><item>اور جب ان( مُنافقوں) کو حکومت مل جاتی ہے تو وہ مُلک میں بے نظمی و برہمی پھیلاتے ہیں۔ نیز زراعت اور اِنسانی و حیوانی اور نباتاتی نسل کو تباہ و برباد کرنے میں تگ و دو کرنے لگتے ہیں۔ اور (یاد رکھو!) اللہ ( اس طرح کی) بے نظمی و برہمی پیدا کرنے اور تخریب کاری و نسل کُشی کو ہرگز پسند نہیں کرتا ( چاہے اس کے جواز میں مُفسد کتنی ہی دلائل باطلہ کیوں نہ لائیں)۔
</item><item>اور جب ان (مُفسد منافقوں) کو( بطورِ نصیحت و موعظت ) کہا جاتا ہے کہ اللہ کے قرب و رِضوان کی طلب و جُستجو کرو اور اس کے قانونِ مُجازات سے ڈرو تو ان کا تکبر نا حق ان کو ایسا کرنے سے باز رکھتاہے ؛ لہٰذ جہنم ہی اُن کو کفایت کرے گا اور وہ بڑا ہی ہچکولے دینے والا گھنائونا مقام ہے۔
</item><item>(بخلاف ان متکبر و سرکش منافقوں کے) بنی نوعِ انسان میں سے ایسے اہلِ آرزو و خشیت ) لوگ بھی ہیں جو اللہ کی رضا و خوشنودی کی طلب و آرزو میں اپنے نفس (یعنی قلب و حواس اور جان و جسم) اس کے پاس بیچ ڈالتے ہیں۔ اور اللہ تو ہے ہی اپنے بندوں پر غایت درجہ شفقت و کرم کرنے والا۔
</item><item>اے لوگو جو ایمان لائے ہو! امن وسلامتی کے دین اسلام میں پورے کے پورے داخل ہوجائو( یعنی منافقوں کی طرح نیمے دروں نیمے بروں نہ ہو، بلکہ اللہ تعالیٰ کے جملہ عقائد و احکام اور تعلیمات کو تسلیم بالیقین کرکے اور ان سب کے مطابق کل زندگی کرنے کے عزم بالجزم کے ساتھ حلقہ بگوشِ اسلام ہوجائو)ٌ نیز ( یاد رکھو! )شیطان کے نقوشِ قدم (۵۸) پر نہ چلنا، کیونکہ وہ تمہاراکھلا دشمن ہ۔ حواشی نمبر ۵۸ - یاد دہانی! صراط مستقیم، اللہ کی طرف ایک راہِ راست ہے، جبکہ بہت سی ٹیڑھی ترچی راہیں شیطان کی ہوتی ہیں۔ یہی وجہ ہے کہ قرآن حکیم نے ’’خُطُوٰتِ الشَّیْطٰنِ‘‘ کی معنی خیز تعبیر اختیار کی ہے۔
</item><item>پھر اگر تمہارے پاس (اللہ تعالیٰ کی طرف سے ) غیر مُبہم و واضح و احکام اور براہینِ مُحکم آجانے کے بعد بھی تم ڈگمگا گئے تو سوچ سمجھ لو ( کہ تم اس کے قانونِ مُجازات کی گرفت سے بچ نہیں سکتے)، یقینا اللہ نہایت مُقتدر و غلبہ پانے والا - بڑا ہی دانا اور حکیمانہ طور پر اُمور سر انجام دینے والا ہے۔
</item><item>کیا ان (مُنافق و عہد شکن) لوگوں کو اس (انہونی ) بات کا اِنتظار ہے کہ اللہ بادلوں کے سایوں اور فرشتوں کی جِلو میں ان پر اپنا جلوہ پیدا کرے اور جو ہونا ہے ہوکر رہے۔ حالانک (اصل یہ ہے کہ) کُل اُمورِ (حیات و کائنات) کو (حکیمانہ طریقے سے ) سر انجام دینا اللہ کی سُنّت ہے۔
</item><item>بنی اسرائیل یا یہود سے پوچھیں تو سہی کہ ہم نے ان کو کتنے واضح احکام اور رہنما نشانات دیے تھے ( اور یہ ربِّ رحمن کی نعمتِ غیر مترقبہ تھی، لیکن انھوں نے اس کی قدر نہ کی، یعنی فائدہ نہ اُٹھایا، بلکہ کُفرانِ نعمت کیا) لیکن ( قوم کو ) اللہ کی نعمت مل جائے اور ( وہ اس سے کماحقہٗ اِستفادہ نہ کرے، بلکہ ) اسے بدل ڈالے تو ( اسے یاد رکھنا چاہیے کہ ) اللہ کا قانونِ کُفرانِ نعمت (۵۹) اِس (جرم ) کی سزا دینے میں بھی بڑا سخت ہے۔ دُوسرے لفظوں میں، اس کی تعزیر انتہائی سنگین اور کربناک ہوتی ہے ۔ حواشی نمبر ۵۹ قانونِ کُفرانِ نعمت: اللہ تعالیٰ نے اپنے جمالیاتی -تخلیقی شہکار (Aesthetic creative masterpiece) (= انسان) کو خِلقی اور خُلقی بے شمار نعمتیں عطا فرمائی ہیں۔ علاوہ بریں، اُس نے دُنیا کی تمام نعمتیں اپنے کُل بندوں کے لیے پیدا کی ہیں۔ اِنسان پر لازم ہے کہ وہ ان نعمتوں کا شکر بجا لائے؛ اُن سے خود بھی مُستفید ہو اور دُوسروں کو بھی اُن سے بھرپور فائدہ اُٹھانے اور اِستعمال کرنے میں تعاون کرے اور مواقع فراہم کرے۔ جو لوگ ایسا نہیں کرتے، وہ کُفرانِ نعمت کے مُرتکب ہوتے ہیں۔ اس کے نتیجے میں، وہ اللہ تعالیٰ کے قانونِ مُکافات کے مطابق اپنی نعمتوں سے محروم ہوجاتے ہیں ۔
</item><item>جو لوگ کُفر، یعنی احکامِ الٰہیہ کا قولاً یا فعلاً انکار کرتے ہیں (چاہے مُسلمانوں میں سے کیوں نہ ہوں، وہ سگانِ دُنیا بن جاتے ہیں ، جس کے نتیجے میں) دُنیا کی زندگی ان کے لیے خوشنما و دلکش بن جاتی ہے ( اور وہ مال و دولت اور اِقتدار و حاکمیت حاصل کرنے اور کمزوروں کو ان کے اِنسانی حقوق (Human rights) سے محروم کرنے میں کامیاب ہوجاتے ہیں تو) اہلِ ایمان کا مذاق اُڑانے لگتے ہیں۔ لیکن قیامت کے روز ( جو روزِ محاسبہ و جزاء ہے) اُن پر اہلِ آرزو و خشیت کو فضیلت و فوقیت حاصل ہوگی( کیونکہ وہ جنتِ عالیہ میں ہوں گے (الحاقہ ۶۹:۲۲) جہاں تک مال و دولت کا تعلق ہے ( اس کے حصول میں تگ و دو کرنے والوں میں سے ) اللہ ( اپنے قانون تدبیری کے مطابق) جسے چاہتا ہے اُسے اس کی سعی و جُہد کی بہ نسبت بہت زیادہ دے دیتا ہے ( اِسے فضل کہتے ہیں)۔
</item><item>(ابتدا ء میں ) بنی نوعِ انسان (Mankind ایک ہی امت تھے ، یعنی ہم خیال و ہم مشرب لوگ تھے۔ ( وہ مُوحِدّ تھے، لیکن بعد میں ان میں مشرکانہ عقائد و رسوم کا رواج ہوگیا تو ان میں اختلاف پیدا ہوگیا اور وہ فرقوں میں بٹ گئے؛ لہٰذا ان کی اصلاح کے لیے ) اللہ نے ان میں اپنے انبیآء بھیجنے شروع کر دیے، جو ان کو (مُوحِّدانہ عقائد اور اعمالِ صالحی کے حسین و سرور انگیز ثمرات کی ) نوید دیتے تھے، اور ( مُشرکانہ عقائد و اعمالِ سُوء (۶۰) کے بھیانک اور کربناک نتائج سے) مُتنبہ کرتے تھے؛ نیز ان کے ساتھ اللہ اپنی سچی، با مقصد اور اِفادی و حکیمانہ اقدار کی حامل کتابیںبھی بھیجتا تھا۔ اس سے مقصود یہ تھا کہ لوگوں میں توحید سے متعلق جو اختلاف پیدا ہوگئے تھے، ان میں فیصلہ کر دے (کہ سچے مواحدانہ عقائد کون سے ہیں اور مشرکانہ عقائد کون سے ہیں ؟ ) اور اللہ کی کتاب میں اِختلاف ان لوگوں نے کیا جن کو یہ دی گئی تھی باوجودیکہ اُن کو اس (اللہ) کی طرف سے واضح و محکم او رمدلل احکام بھی مل چکے تھے۔ انہوں نے یہ اِختلاف محض فرقہ وارانہ عصبیت و ضد کی بناء پر کیا۔ (بخلاف اس کے) جن لوگوں نے احکام الٰہیہ کو تسلیم بالیقین کیا تو اللہ نے اپنی رحمت سے ان کو الحق یعنی دینِ توحید سے مُتعلق جو اختلافات کیے جاتے تھے ، ان میں راہِ راست دکھا دی۔ اور (اللہ کا قانونِ احترام آرزو و تدبیری) ان کو حسین و فطری راہِ راست دکھاتا ہے، جن کو اس کی طلب و جستجو ہوتی ہے (البقرہ ۲:۲ ببعد و بمواضع کثیرہ)۔
</item><item>کیا تم اُس خوش فہمی میں مبتلا ہو کہ (تم اللہ کی راہ میں جہاد او رایثار و قربانی کیے بغیر ہی ) جنت میں پہنچ جائو گے ؟ حالانکہ ابھی تو (اِقامت و استقامت دین کی خاطر) تم پر وہ اُفتادیں پڑی ہی نہیں جو تم سے پہلی (مجاہد) قوموں پر پڑی تھیں۔ (تاریخی عمل (۶۱) شاہد ہے کہ) ان پر تو مصائب و مشکلات کے پہاڑ ٹوٹے تھے اور قیامتیں گزری تھیں: نیز انہیں اندر سے ایسے جھٹکے دیے گئے تھے کہ وہ بلبلا اُٹھے تھے؛ حتیٰ کہ وقت کے رسول ؑ اور ان کے مومن رُفقاء گھبرا کر پُکار اُٹھے تھے :’’کہاں ہے اللہ کی مدد‘‘؟ ( جواب ملا : گھبرائو نہیں، صبر کرو کہ ) اللہ کی مدد تو قریب ہی ہے ؛ بس آیا ہی چاہتی ہے۔ حواشی نمبر ۶۱ تاریخی عمل : (Historical prccess and occurence) (= عصر)ٰ اصل میں قدرت کا قانونِ مُکافات ہے ، جو عالمِ حیاتِ اِنسانی میں جاری و ساری ہے اور ناقابل تغیر و تبدل ہے، اس سے کسی قوم یا فرد کو مفر نہیں۔ اس پر عمل نہ کرنے سے انسان مسلسل خسارے یا گھاٹے میں جارہا ہے، بجر اُن لوگوں کے جو مؤمن و صالح ہیں اور ایک دوسرے کو حق کی اور صبر کی تلقین باندازِ وصیت کرتے رہتے ہیں۔ عصر، دراصل، تاریخی عمل کے نتائج و عواقب (Repercussions) یا اقوامِ عالم کے عروج و زوال (Rise and fall) کے اسباب و عِلل اور عوامل و مُحرّکات کی لوحِ محفوظ ہے۔ اہلِ عقلِ سلیم اور متقی لوگوں پر تاریخی عمل میں تفکر بالحق کرنے کو اپنا شِعار بنانا لازم ہے ۔ چنانچہ جو قوم یا اِنسان اللہ تعالیٰ اور اس کے احکام و تعلیمات کے مطابق زندگی نہیں کرتا اور نہ دوسروں کو ایسا کرنے کی تلقین کرتا ہے، وہ مُسلسل خسارے میں رہتا ہے اورآخرت میں بھی خسارے میں رہے گا۔ تاریخی عمل کی مثال ایک ایسے ٹیلی وژن کی ہے، جس میں اقوامِ عالم کے احوال و ظروف اور اُن کے عروج و زوال کی متحرک تصویر چلتی رہتی ہے ۔ افراد و اقوام کوعبرت حاصل کرنے کے لیے اسے غور کی نظروں سے دیکھنے کو اپنا معمول بنانا چاہیے۔
</item><item>(میرے نبیؐ / رسول) لوگ آپ سے دریافت کرتے ہیں کہ وہ اللہ کی راہ میں ، کیا، کیسا اور کتنا مال خرچ کریں ؟ ان کو بتا دیجیے کہ تم جو چاہو حلال کی کمائی میں سے (ترجیحی بنیادوں پر) پہلے اپنے والدین پر، پھر اعزہ و اقارب (یعنی رشتے داروں اور ہمسایوں) ، پھر یتیموں ( یتیم بچوں اور بے یارو مددگار لوگوں)، پھر اہلِ احتیاج (=جن کا کاروبار وغیرہ رُک گیا ہو اور ان کو مالی امداد کی ضرورت ہو)، پھر ضرورت مند اجنبیوں یا مُسافروں پر خرچ کرو۔ یقین جانو کہ اِحسان و حسنہ کا جو کام بھی تم کرو گے اللہ کے علم و نظر میں رہے گا۔
</item><item>(مُسلمانو ! اب ) تم پر ( اللہ کی راہ میں لڑنا) فرض کر دیا گیا ہے۔ اور یہ (اس وقت اِفرادی قوت اور سامانِ حرب و ضرب کی قلت کی بناء پر ) تم پر بارگراں ہے ۔ لیکن ہوسکتا ہے کہ ایک چیز کو تم مضرت رساں سمجھ کر نفرت کرو، اور وہ تمہارے لیے سود مند ہو۔ اور ایک شے کو تم سود مند اور محبوب سمجھو، لیکن وہ تمہارے حق میں ضرر رساں ہو۔ یہ راز اللہ تو جانتا ہے لیکن تم نہیں جانتے ( اس لیے کہ تم غیب کی باتیں نہیں جانتے)۔
</item><item>آپ سے (میرے نبی ؐ) لوگ حُرمت والے مہینے میں جنگ کرنے کے بارے میں پوچھتے ہیں۔اُن کو بتا دیجیے کہ اس میں جنگ کرنا گناہِ کبیرہ ہے ۔ لیکن اللہ کی راہ پر چلنے سے روکنا اور اس ( کے احکام) کا انکار کرنا، نیز مسجد حرام ( میں صلوٰۃ قائم کرنے یا طواف کرنے کے لیے جانے) سے روکنا اور اس کے باشندوں کو وہاں کی سرزمین سے باہر نکال دینا ، اللہ کے نزدیک اس سے بھی بہت بڑا جرم ہے۔ یہ فتنہ انگیزی ہے جو خونریزی سے بھی بڑھ کر جُرم و گناہ کبیرہ ہے۔ (یہ بات یاد رکھیں کہ) یہ لوگ آپ سے اگر ان کے بس میں ہو تو اس وقت تک جنگ کرنے سے باز آنے والے نہیں، جب تک آپ کو آپ کے دین، یعنی دُنیوی و اُخروی زندگی (۶۲) کے نظام اسلام سے برگشتہ نہ کر دیں۔ (یاد رکھیں) اگر کوئی مُسلمان اپنے دین سے برگشتہ ہوگیا اور پھر کُفر کی حالت میں مر گیا تو ایسے مُرتدین کے اعمالِ صالحہ بھی دنیا اور آخرت میں بار آور نہ ہوں گے، بلکہ بے ثمر رہیں گے۔ اور ایسے (سَمَندر سرشت ) اہلِ نار ہیں اور ہمیشہ جہنم ہی میں رہیں گے۔ حواشی نمبر ۶۲ - دُنیوی و اُخروی زندگی : زمان و مکان کے لحاظ سے اِنسان او رحیوان میں اہم ترین اور فکر انگیز فرق یہ ہے کہ حیوان کو ایک بار زندگی ملتی ہے، جس کی جولانگاہ یہ دُنیا ہے ۔ چنانچہ وہ ایک بار ہی لذتِ زندگی سے آشنا ہوتا ہے اور مر کر ہمیشہ کے لیے فنا و معدوم ہوجاتا ہے۔ بخلاف اس کے، انسان کی دو زندگیاں ہیں ( تیسری زندگی کا عقیدہ غیر قرآنی ہے، اس لیے باطل ہوا) ، بہر حال، حیاتِ اِنسانی کی صرف دو جولانگاہیں ہیں : دُنیا اور دارالاآخرت، جوالحَیَوان ہے ۔ الحَیَوان میں موت نہیں ہوگی اور زندگی ابدی ہوگی۔ وہاں جا کر اِنسان امر یا زندۂ جاوید ہوجائے گا۔ عمل و جزاء کے لحاظ سے دُنیوی زندگی اور اُخروی زندگی ایک ہی سلسلے کی دو لاینفک کڑیاں ہیں ۔ یہ حقیقت از بس اہم اوریاد رکھنے کی ہے کہ انسان مر کر قبر یا روضے وغیرہ میں زندہ نہیں ہوتا۔ یہی وجہ ہے کہ اس کی نشأۃِ ثانیہ قیامت کے روز ہی ہوگی۔ لذتِ موت سے آشنا ہونے کے بعد نفسِ انسانی عالم برزخ میں اس طرح زندگی کرتا ہے، جس طرح وہ پہلے خواب کی حالت میں زندگی کرتا تھا۔
</item><item>(بخلاف ان کافروں کے) جن لوگوں نے احکامِ الٰہیہ کو تسلیم بالیقین کیا، اور ہجرت کر گئے، پھر اللہ کی راہ میں جہاد کرتے رہے تو ایسے ہی اہلِ آرزو اللہ کی رحمت (دُنیوی و اُخروی حسنہ) کے اُمید وار طبگار ہیں۔ ویسے اللہ تو ہے ہی بخشنے والا اور حفاظت کرنے والا - بڑا ہی ترس کھانے اور شفقت و کرم کرنے والا۔
</item><item>(اے میرے پیغمبر اعظم و آخر ؐ!) آپ سے مُنشیات (نشہ آور چیزیں) اور قِمار بازی کے بارے میں دریافت کرتے ہیں۔ ان کو بتا دیجیے کہ ان دونوں میں (مادّی اور معنوی) نُقصانات بہت زیادہ ہیں اور لوگوں کے لیے کچھ (مادّی) فوائد بھی ہیں۔ لیکن (یاد رکھو کہ) ان کے نقصانات ان کے فوائد سے بہت زیادہ او ردُور رس ہیں۔ آپ سے یہ بھی پُوچھتے ہیں کہ وہ اللہ کی راہ میں کتنا مال و منال خرچ کریں ؟ اُن سے فرمادیجیے کہ جو العفو (۶۳)،یعنی جائز ضرورت سے زائد اور فالتو (Surplus) ہو۔ اللہ اسی طرح اپنے احکامات و تعلیمات تمہارے لیے صاف صاف بیان کرتا ہے تاکہ تم تفکر بالحق یعنی با مقصد غور و فکر کرو ( اور ایسا کرنے کو اپنا شعار بنا لو)۔ حواشی نمبر ۶۳ - اَلْعَفْو: قُرآنِ حکیم کی اِصطلاح ہے۔ اس کے معنی ہیں فالتو اور بے مصرف مال و دولت، یعنی جسے کاروبار، صنعت و حرفت اور زراعت وغیرہ میں لگانا بے فائدہ ہو۔ اِنفاق بالعَفْو کا حکم اِقامت صلوٰۃ یا ایتائے زکوٰہ کے احکام کی طرح لازمی (Compulsory) ہے، اختیاری (Optional) نہیں ہے ۔ اس اعتبار سے بُخل کو اِنفاق بالعفو کی ضد کہہ سکتے ہیں ۔ قرآن و سنّہ کے مطابق اہلِ زر سے اَلْعَفْو (Surplus) وصول کرنا اسلامی حکومت کی ذمے داری ہے الاعراف ۷:۱۹۹۔
</item><item>اس آیۂ مبارکہ میں ابتدائی جملہ ما سبق آیت کا جُز ہے؛ لہٰذا اس کا مطلب یہ ہے کہ اللہ سبحانہ و تعالیٰ اپنے احکام و تعلیمات کو اِنسان کے لیے اس واسطے بیان کرتا ہے تاکہ وہ ان میں دُنیا کی زندگی اور اس کے زوج اُخروی زندگی کے حوالے سے با مقصد غور و فکر کرے۔ لو گ آپ سے یتیموں، یعنی ایسے بچوں اور بڑوں کے بارے میں جو بھری دُنیا میں تنہا و بے یار و مددگار ہوں، دریافت کرتے ہیں۔ ان کو بتا دیجیے کہ ان (کے احوال و ظروف اور اخلاق و کردار) کی اصلاح و درستگی اور تحسین کرنا، حسنہ یا حُسنِ عمل ہے ۔ لیکن اگر اُن کے ساتھ حُسنِ نیت سے مِل جُل کر رہو اور ان کے کاروباری معاملات میں شریک ہوجائو تو احسن ہے، کیونکہ وہ تمہارے دینی بھائی ہیں۔ اور اللہ (حُسنِ نیت اور بد نیتی کی حقیقت کو اور اس کو) خوب جانتا ہے کہ اِحسان و اِصلاح کرنے والا کون ہے اور دوسروں کے حق کو خورد بُرد کرنے اور معاشرتی زندگی بگاڑنے والا کون ہے ؟ (یاد رکھو! ا) اگر اللہ کی حکیمانہ مشیت یا قانونِ تدبیری کا تقاضا ہوتا تو تمہیں( سہولتیں دینے کے بجائے) گراں بار کر دیتا، لیکن وہ حدّ درجہ قوت و سطوت رکھنے والا - صاحبِ حکمت اور کمال دانشمندی سے اپنے اُمور سر انجام دینے والا ہے۔
</item><item>مُسلمانو! مشر ک عورتوں سے نکاح نہ کرو، جب تک کہ وہ ایمان نہ لے آئیں ( یعنی مشرکانہ عقائد و رسوم کو چھوڑ کر اللہ تعالیٰ کی توحید اُلُوہیت و ربوبیت کو تسلیم بالیقین نہ کر لیں) ۔ (یاد رکھو!) مشرک عورت خواہ کتنی دل انگیز و پیاری کیوں نہ لگے اس سے مومن عورت خواہ کنیز ہی کیوں نہ ہو، بہر حال بہتر ہے۔ مسلمان عورتو ! تم مشرک مردوں سے نکاح نہ کرنا جب تک کہ وہ ایمان نہ لے آئیں۔ ایک مومن غلام مشرک مرد سے افضل و اولیٰ ہے ، خواہ مشرک تمہیں کتنا اچھا اور پیارا کیوں نہ لگے۔ یہ مشرک لوگ تمہیں جہنم کی طرف بلاتے ہیں، جبکہ اللہ اپنے اِذن یعنی احکام و تعلیم کے ذریعے تمہیں (اپنی دُنیاوی و اُخروی)جنت اور حفاظت و پناہ کی طرف بُلاتا ہے اور اپنے احکام و تعلیمات بنی نوعِ اِنسا ن کے لیے صراحت و وضاحت سے بیان کرتا ہے ( کہ یہ اس کی سُنتِ حسنہ ہے ) تاکہ وہ ان کو بلا واسطہ سمجھیں، یاد رکھیں اور ان کا چرچا کریں۔
</item><item>اور یہ لوگ آپ سے حیض (Menstruation) کے بارے میں دریافت کرتے ہیں۔ ان سے کہہ دیجیے کہ وہ تکلیف دہ نجاست ہے؛ لہٰذا ماہواری ایام میں عورتوں سے کنارہ کش رہو، اور ان سے اس وقت تک جنسی اختلاط نہ کرو جب تک وہ پاک و صاف نہیں ہوجاتیں۔ پھر جب وہ پاک و صاف ہوجائیں تو ان سے اس فطری طریق سے مقاربت کرو، جس کا حکم اللہ نے تمہیں دیا ہے۔ (یاد رکھو!) اللہ ان سے محبت کرتا ہے جو اپنی گذشتہ سہو و خطا پر نادم ہو کر ان سے باز رہنے کے عزم کے ساتھ اس (کے احکام ) سے رجوع کرتے ہیں؛ نیز ان سے بھی محبت کرتا ہے جو پاک و پاک باز رہتے ہیں۔
</item><item>تمہاری عورتیں (یعنی بیویاں) تمہاری کھیتیاں(Tilth ) ہیں ( جو بہارِ نظارہ، جمالیاتی ذوق (Aesthetic taste) ، جنسی جذبے (Sex emotion) اور نسل کشین کا سامان ہیں) ؛ لہٰذا تم اپنی کھیتی میں جب چاہو ، جائو (لیکن دوسرے کی کھیتی میں جانا ظلم عظیم اور جرم ہے) لیکن تمہیں اپنے حُسنِ مستقبل کے لیے احسن طریق سے نسل کشی اور اولاد کی تعلیم و تربیت کا سامان بھی کرنا ہوگا۔ اور تمہیں اللہ کے قُرب و رضوان کی آرزو و جستجو میں رہنا اور اس کے قانونِ مُجازات سے خوف بداماں رہنا ہوگا۔ یاد رکھو! ایک روز یعنی بروزِ قیامت تمہیں (محاسبے کے لیے) اس کے حضور حاضر ہونا ہے ( اور یہ شُدنی ہے)۔ جہاں تک اہلِ ایمان کا تعلق ہے تو ان کو (میرے نبی ؐ ! دُنیوی و اُخروی حسنہ اور میرے قُرب و رِضوان کی ) نوید جانفزا سُنا دو۔
</item><item>ایسا نہ کرو کہ پہلے تو قسمیں کھالو، پھر اِس بہانے کہ ان کو توڑنے سے اللہ ناراض ہوگا، تم خیر و حسنہ (۲۴) کے کام کرنے اور تقویٰ کی راہ یعنی جنت کی راہِ راست اختیار کرنے اور لوگوں میں مصالحت یا صُلح و صفائی کرانے سے باز رہو۔ (یاد رکھو!) اللہ سب کچھ سننے والا - سب کچھ دیکھنے، جاننے والا ہے۔ حواشی نمبر ۲۴ - خیر و حسنہ : ہر وہ شے جو کل زندگی کے اعتبار سے منفعت و ترقی اور طمانیت و مسرت کا باعث ہو خیر ہے۔ خیر ضد ہے شر کی۔ چنانچہ ہر وہ شے جو کل (دُنیوی و اُخروی اور مادّی و معنوی ) زندگی کے لحاظ سے نقصان دہ، ضرر رساں ، موجب خسارہ و تنزل اور غم انگیز و خوف آفرین ہو، شر ہے ۔ حسنہ کے معنی ہر وہ شے ہے جو طمانیت و مسرت دے۔ اُخروی حسنہ سے مُراد جنت قرۃ العین اور اس کی بے انتہا نعمتیں ہیں ۔ اس کی ضد سیئہ کے معنی بُرائی کے ہیں ، جو انسان کو غم میں مبتلا کر دے۔ ہر شے جو انسان کو غم، دُکھ، رنج ، فکر اور تنگیِ حیات میں مُبتلا کر دے، اُسے سُوء کہا جاتا ہے ، خواہ وہ اُمورِ دنیوی سے تعلق رکھتی ہو یا آخرت سے ۔ اُخروی سیّئہ سے مراد جہنم ہے ۔
</item><item>اللہ ان قسموں پر گرفت نہیں کرتا جو تم یونہی بے مقصد اور عادۃ کھاتے ہو، لیکن اُن قسموں کا مواخذہ کرتا ہے جو تم عقلاً و اِرادۃ کھاتے ہو۔ ( اگر ایسی قسموں کا تم، پشیمان ہو کر، کفارہ ادا کر دو تو یقین جانو) اللہ بڑا ہی بخشش و حفاظت کرنے والا - غایت درجہ بُردبار و خیر خواہ ہے ۔
</item><item>جو لوگ اپنی بیویوں ک پاس نہ جانے یا الگ رہنے کی قسم کھالیں تو ان کو ( یہ حالتِ ایلاء برقرار رکھنے کی صرف) چار ماہ کی مُہلت ہے۔ اگر ( اس مدت میں وہ اِرادہ بد لیں اور بیویوں سے ) رجوع کر لیں ( تو ایسا کرنا اولیٰ ہے) ، اس لیے کہ اللہ (ایسی سہوا و خطا سے ) درگزر کرنے اور حفاظت کرمنے والا - حد درجہ ترس کھانے اور رجوع بر حمت کرنے والا ہے ۔
</item><item>اور اگر وہ طلاق دینے کا عزم بالجزم یا پُختہ ارادہ کر ہی لیں ( تو ایسا کر گزیں، لیکن اپنی بیویوں کو مُعلق نہ رکھیں) اور یاد رکھیں کہ اللہ ان کے کہے کیے کو سُننے - دیکھنے، جاننے والا ہے (لہٰذا زیادتی کرنے والے اس کے قانونِ مجازات سے بچ نہیں سکتے)۔
</item><item>اور مُطلقہ عورتوں، یعنی جن عورتوں کو طلاق دی گئی ہو (Divorced) ان پر لازم ہے کہ وہ تین حیضوں (Monthly courses) سے پاک و صاف ہونے تک اپنے آپ کو ( کسی مرد سے نکاح کرنے سے) روکے رکھیں ۔ اگر وہ اللہ اور روزِ آخر پر ایمان رکھتی ہیں، یعنی قیامت، نشأۃ ثانیہ، حساب و جزاء کے روز کو تسلیم بالیقین کرتی ہیں تو اُن کے لیے جائز نہیں کہ وہ اس چیز کو( لوگوں سے )پوشیدہ رکھیں جو اللہ نے ان کے رحموں میں تخلیق کی ہے (یعنی اگر وہ حمل سے ہوں تو اس کا ظاہر کرنا ان پر فرض ہے )۔ اگر اس مدتِ عدت کے دوران، ان کے شوہر صُلح و صفائی کرنے کا ارادہ کرلیں اور ان سے رجوع کرنا چاہیں تو وہ ان کو اپنی زوجیت میں لینے کے دُوسروں کی بہ نسبت زیادہ حقدار ہیں۔ جہاں تک فطری و مستحسن حقوق کا تعلق ہے، عورتوں کو بھی مردوں پر حاصل ہیں، جیسے مردوں کو ان پر حاصل ہیں؛ البتہ مُردوں کو عورتوں پر قدرے فضیلت دی گئی ہے۔ (یاد رکھو!) اللہ قوت و سطوت کا مالک بالذات - دانا و بینا بالذات اور کمال دانشمندی سے اُمور سر انجام دینے والاہے۔
</item><item>طلاق دو بار دی گئی ہو تو (اس میں رجوع ہوسکتا ہے) ؛ پھر یا تو اُسے (یعنی منکوحہ کو) احسن طریقے سے اپنی زوجیت میں رکھ لینا ہوگا یا پھر اس کے ساتھ اِحسان کرکے، یعنی اسے احسن طریقے سے کچھ مال دے کر آزاد کر دینا ہوگا ( کہ یہ اللہ تعالیٰ کا حکم ہے)۔ تم جو ان کو (مال و متاع) پہلے دے چکے ہو، اس میں سے کچھ بھی واپس لینا تمہارے لیے حلال یا جائز نہیں؛ البتہ اس صورت میں کہ دونوں کو اندیشہ ہو کہ وہ اللہ کی مقرر کردہ حدبندیوں کے اندر حیاتِ طیبہ بسر نہیں کرسکیں گے تو عورت آزاد ہونے کے لیے شوہر کو فدیہ یا معاوضے میں کچھ مال دیدے تو اس سے دونوں میں سے کسی پر حرف نہیں آئے گا( یعنی اس میں کچھ حرج نہیں) یہ اللہ تعالیٰ کی مقرر کردہ حد بندیاں (Limits ordained by Allah) ہیں جن سے باہر نکلنے کے تم مجاز نہیں۔ لیکن جو لوگ اللہ تعالیٰ کی مقرر حد بندیوں (کو توڑ کر) باہر نکل جائیں تو اصل میں وہی ( اپنے آپ اور دوسروں پرظلم کرنے والے ہیں۔
</item><item>اگر شوہر (تیسری یعنی ) طلاق مغلظہ دیدے تو پھر وہ عورت اس پر حلال نہیں رہے گی، جب تک وہ کسی دوسرے مرد سے نکاح کرے۔ پھر اگر وہ بھی اُسے (اپنی مرضی سے) طلاق دیدے اور وہ عورت اور اس کا پہلا شوہر دونوں ایک دوسرے سے رجوع کر لیں، یعنی نکاح کر لیں تو وہ موردِ الزام نہیں ٹھیریں گے (۶۵ بشرطیکہ دونوں کو یقین ہو کو وہ حدو داللہ (یعنی احکام الٰہیہ کے مطابق اِزدواجی تعلقات ) کو قائم رکھ سکیں گے۔ یہ اللہ کی حد بندیاں یا قوانین ہیں ، جن کو وہ ان لوگوں کے لیے صراحت کے ساتھ بیان کرتا ہے، جو علم رکھتے ہیں۔ حواشی نمبر 56 طلاق شدہ عورت کسی دوسرے مرد سے شادی کر لے اور وہ اپنی مرضی سے اُسے طلاق دید ے تو عورت اپنے پہلے شوہر پر حلال ہوجائے گی، یعنی پہلا شوہر اُ س سے نکاح کر سکتا ہے۔
</item><item>اور جب تم عورتوں کو طلاق دے چُکو، پھر وہ اپنی عدت کے آخری دنوں تک پہنچنے والی ہوں تو اب تمہارے لیے دو مُتبادل صورتیں باقی رہ جاتی ہیں: ایک یہ کہ ان سے احسن طریقے سے اِزدواجی تعلقات اُستوار کر لو( دوسری یہ کہ) انہیں احسن طریقے سے رُخصت یا آزاد کر دو۔ لیکن تم ان کو اس نیت سے اپنے قبضے میں نہیں رکھ سکتے کہ ان کو آزار دو اور اُن پر جو رو جفا کرو۔(یاد رکھو!) جو کوئی ایسا کرتا ہے وہ (دراصل) اپنے آپ پر ظلم کرتا ہے۔ (دیکھو)! اللہ کے احکام کو نشانۂ تضحیک نہ بنانا (یعنی ان کی تاویل بالباطل نہ کرنا) ؛ بلکہ اللہ نے تم پر جو نعمت ارزانی کی ہے، اس کا تذکرہ کرتے رہنا اور اُس کی بھی تشہیر جمیل کرتے رہنا جو اُس نے الکتاب اور حکمت میں سے تم پر نازل کیا ہے، جس کے ذریعے تمہیں نصیحت و موعظت کی جاتی ہے۔ (سنو ) اللہ کی طلب و جستجو کرتے اور اس کے قانونِ مُجازات سے ڈرتے رہو۔ مان لوکہ اللہ ہر (مرئی یا غیر مرئی ) شے کا کلی علم رکھنے والا ہے ۔
</item><item>اور جب تم عورتوں (یعنی اپنی بیویوں) کو طلاق دے (کر آزاد کر) چکو او روہ اپنی عدت کی مدت پوری کر چکیں تو ان کو (اپنے ہونے والے) شوہروں سے باہم رضا مندی سے شرعی طریقے سے نکاح کرنے سے نہ روکو( کہ اب تم ایسا کرنے کے مجاز نہیں) تم میں وہ لوگ اس حکم سے نصیحت حاصل کر تے ( اور اس پر عمل کرتے ) ہیں جو اللہ (کے احکام یعنی اوامر و نواہی او رتعلیمات) پر اور روزِ آخر (یعنی قیامت، نشاۃِ ثانیہ، مُحاسبے اور جزاء و سزا کے روز) کو تسلیم بالیقین کرتے ہیں ۔ یہ احکام تمہاری (مادّی و معنوی ) نشو و نما (۶۶) اور (عائلی و معاشرتی ) پاکیزگی کے لیے از بس مفید ہیں۔ اللہ کو اس حقیقت کا علم ہے، تم کو علم نہیں ہے (لہٰذ اُ س کے احکام کو بِلا چُون و چرا قبول کر لو)۔ حواشی نمبر ۶۶ - مادی و معنوی نشو و نما (Material and spiritual development) : دُنیوی و اُخروی زندگی کا اِرتقاء ۔
</item><item>اور مائیں اپنے بچوں کو پورے دو سال اپنا دودھ پلائیں (Suckle their children) ؛ وہ باپ جو رضاعت یا دودھ پلوانے کی کامل مدت مکمل کرانا چاہے تو اُس پر لازم ہے کہ وہ بچے کی ماں کے کھانے، کپڑے کا معقول بندوبست کر دے، لیکن کفالت کا بار اس شخص کی مالی حیثیت کے مطابق ڈالنا چاہیے ، اس سے زیادہ اُسے زیر بار نہیں کرنا چاہیے ( کہ یہ اللہ کے قانونِ عدل (۶۷) کا تقاضا ہے )۔ (یاد رکھو!) نہ تو ماں کو اس کے بچے کے سبب نقصان پہنچایا جائے گا اور نہ باپ ہی کو اس کے بچے کے سبب دُکھ دیا جائے۔ (باپ اگر فوت ہوجائے تو ) کفالت کا معقول انتظام کرنا اس کے وارث کی ذمے داری ہوگی۔ اگر ماں باپ دونوں باہمی رضا مندی اور مشورے سے ( قبل از مدت ) بچے کا دودھ چھڑانا چاہیں (To wean the child by mutual consent) تو وہ دونوں موردِ الزام نہ ہوں گے۔ اور اگر تم اپنی اولاد کو ( اس کی ماں کے بجائے) کسی دوسری عورت سے دودھ پلوانا چاہو، تب بھی تم پر کوئی حرف نہیں آئے گا، بشرطیکہ تم نے بچے کی حقیقی اور رضاعی ماں سے جو معاوضہ دینا طے کیا ہو ، اُسے احسن طریقے سے ادا کر ۔ اور اللہ کی طلب و جستجومیں رہو، مگر اس کے قانونِ مُکافاتِ عمل سے ڈرتے رہو۔ یہ تسلیم بالیقین کر لو کہ اللہ (تم سے بے خبر نہیں، بلکہ) جو کچھ تم کرتے کراتے ہو، اس کی نظر میں ہوتا ہے (Allah is Seer of what you do.) حواشی نمبر ۶۷ قانونِ عدل (Law of JUstice) : اللہ تعالیٰ کا قانونِ عدل دراصل اس کا قانون مُکافاتِ عمل ہے، جس کو کل بنی نوعِ انسان مستوجب ہیں۔
</item><item> تم میں سے جو لوگ وفات پاجائیں او رپیچھے اپنی بیویاں چھوڑ جائیں تو ان بیویوں پر لازم ہے کہ وہ چار ماہ دس دن اپنے آپ کو (نکاح یا اس کی سلسلہ ء جنبانی کرنے سے) روکے رکھیں ۔ پھر جب اپنی مدتِ عدت (Term) پوری کرچکیں اور اپنے متعلق جو اقدام بھی (نکاح کے بارے میں) بطریق احسن کریں، تم پر حرف نہیں آئے گا ۔ اور (یاد رکھو!) جو کچھ تم کرتے کراتے ہو اللہ اس کی پوری خبر رکھنے والا ہے ۔
</item><item>اگر تم بیوہ عورتوں سے زمانہ ٔ عدت میں اِشارے کنایے سے اظہارِ مناکحت (Offer of betrothal) کر دو یا اس خواہش کو دلوں میں چھپائے رکھو تو دونوں صورتوں میں تم پر حرف نہیں آئے گا۔ اللہ جانتا ہے کہ تمہیں اُن ( سے نکاح کرنے) کا خیال ضرور آئے گا، لیکن (دیکھو) اُن سے رازدارانہ طو رپر عہد و پیمان نہ کرلینا (But do not make a secret contract with them)۔ البتہ کوئی بات ہو تو احسن طریقے سے کر سکتے ہو ۔ لیکن جب تک وہ اپنی مدتِ معینہ پوری نہ کر لیں نکاح کی گِرہ کو مضبوط نہ کرنا۔ اور یہ جان کر مان لو کہ اللہ تمہارے دلوں کے بھیدوں کو خوب جانتا ہے، لہٰذ اُس (کی نافرمانی اور قانونِ مُجازات) سے ڈرتے رہو اور یہ بھی تسلیم بالیقین کر لو کہ اللہ بخشنے اور حفاظت کرنے والا - انتہائی بردبار اور درگزر کرنے والا ہے۔
</item><item>اگر تم عورتوں سے جنسی اختلاط یا مقاربت (Consummation) کیے بغیر یا ان کا مہر مقرر کرنے سے پہلے ان کو طلاق دیدو تو تم موردِ الزام نہیںٹھیرو گے لیکن مرفہ الحال یا خوش حال مرد اپنی مالی حیثیت کے مطابق اور تنگدست اپنی مقدرت یا گنجائش کے مطابق ان کے ساتھ احسان ضرور کریں (یعنی ان کی مالی مُعاونت ہر حال میں کریں)۔ اُن کے ساتھ بطریقِ احسن یا اِحسان کرنا، حُسنِ عمل اور اِحسان کاری کرنے والوں کا فریضہ ہے ( جس کو ادا کرنا اُن پر لازم ہے)۔
</item><item>اگر تم عورتوں سے مقاربت کرنے سے پہلے ان کو طلاق (Divorce) دے دو، لیکن ان کا مہر مقرر کرچکے ہو تو تمہیں مہر کی رقم کا نصف ادا کرنا ہوگا؛ البتہ اگر عورتیں مہر بخش دیں، یا وہ جس کے قبضے میں سر رشتۂ نکاح ہے (یعنی شوہر جسے نکاح قائم رکھنے اور فسخ کرنے کا اختیار ہے) پور امہر دیددے ( تو یہ جائز ہے )۔ لیکن اگر تم اُن کو پورا مہر دے دو تو یہ تقویٰ کے قریب تر ہے (یعنی اللہ کے قُرب و رِضوان کا وسیلہ ہے )۔ (دیکھو!) ایک دوسرے کے ساتھ اِحسان کرنا نہ بھولنا۔ (یاد رکھو!) جو کچھ تم کرتے کراتے ہو، اللہ اس پر کڑی نظر رکھنے والا ہے، یعنی ذرے برابر حسنہ ہو یا سیئہ اس کے علم و نظر میں ہوتی ہے ۔
</item><item>(مسلمانو! کل ) صلوٰۃ نمازوں او ر(خصوصاً قرآنی اقدار کے لحاظ سے) افضل و اعلیٰ صلوٰۃ ( جو صلوٰۃ الفجر یا صبح کی نماز ہے، کیونکہ اس میں قرآن کی معنویت حسین یا مطہر قلوب پر ہویدا ہوتی ہے : الاسراء ۷۸۱۷) کی حفاظت کرو ، یعنی اُن کے قیام کو یقینی بنا لو او رصلوٰۃ کے تقاضے (ھُود ۱۱:۸۷) پورا کرو اور اللہ کے احکامات و قوانین اور تعلیمات پر اس کے بندگانِ تسلیم و رضا بن کر صبر و اِستقامت کے ساتھ عمل کرو۔
</item><item>اگر تمہیں (دشمن کا) خوف ہو او رتم پیدل ہو یا سوار ( تو سواری پر یا جس طرح ممکن ہو صلوٰۃ قائم کر لو ) پھر جب امن ( واطمینان) ہوجائے تو اللہ کا ذکر کرو یعنی اللہ کے احکام و قوانین اور تعلیمات و صفات کی اس طریقے سے تشہیر جمیل کر و اور ایک دوسرے کو ان احکام کے مطابق زندگی کرنے کی تلقین و تاکید کرو، جس طریقے سے تمہیں ایسا کرناسکھایا گیا ہے، او راس سے پہلے تم اس سے واقف نہیں تھے، (نیز دیکھیے العصر ۱۰۳:۱- ۳)۔
</item><item>اور تم میں سے جو لوگ وفات پاجائیں اور اپنی بیویاں پیچھے چھوڑ جائیں تو اُنہیں اپنی (بیوہ ) عورتوں کے بارے میں وصیت کر جانا چاہیے کہ ایک برس تک ان کی کفالت کا بندو بست کیا جائے (یعنی ان کو نان و نفقہ دیا جانا چاہیے)، اور ان کو گھروں سے نکالا نہ جائے ۔ ہاں! اگر وہ اپنی مرضی سے گھر چھوڑ جائیں اور اپنے لیے احسن طریقے سے (نکاح وغیرہ کا ) جو اقدام بھی کریں ، اس کے لیے تم موردِ الزام نہیں ٹھیرو گے اور (یاد رکھو) اللہ سب سے زیادہ اقتداراو رغلبہ رکھنے والا -انتہائی دانشمند اور کمال دانشمندی سے اپنے امور سر انجام دینے والا ہے۔
</item><item>مطلقہ بیویوں کے ساتھ بھی احسن طریقے سے احسان کرنا (یعنی ان کو مالی امداد (Maintenance) دینا ) اہلِ آرزو و خشیت (=متقین) کا فریضہ ہے ( جسے ادا کرنا ان پر لازم ہے۔
</item><item>ایسے ہی (بلیغ) انداز میں اللہ تعالیٰ تمہارے لیے اپنے احکام و تعلیمات کو براہینِ قطعیہ کے ساتھ غیر مبہم و واضح طور پر بیان کرتا ہے تاکہ تم غور کرو، سمجھو اور عقل سے کام لو۔
</item><item>(پیارے نبی ؐ!) کیا آپ نے اُن لوگوں کے نفسیاتی احوال و ظروف میں غور کیا ہے، جنہوں نے (اپنی بُزدلی وبے صبری،جذبۂ جہاد کے فُقدان اور ) موت کے خوف و خطر کے باعث (دشمن کا مقابلہ کرنے کے بجائے) گھروں سے نکل کر راہِ فرار اختیار کر لی تھی ، حالانکہ وہ ہزاروں کی تعداد میں تھے ( یہ ارشاد ہوا کہ ’’ مُردہ ہی رہو ‘‘ پھر جب ان میں جذبۂ جہاد و آزادی ہو ا تو، اللہ نے ( اپنے قانونِ احترام آرزو کی بنا ء پر ) ان کو دوبارہ زندہ کر دیا(یعنی وہ غلامی کی زنجیروں کو توڑ کر آزادو زندہ قوم بن گئے)۔ یقین مانو کہ اللہ بنی نوعِ انسان پر بے حد لطف و کرم کرنے والا ہے، لیکن ان میں سے اکثر لوگ کفرانِ نعمت کرنے والے اور نا شکرگزار ہیں۔
</item><item>اور ( ا س ) واقعیت سے عبرت پکڑو اور وقت آپڑے تو بلا خوف و خطر ) اللہ کی راہ میں جہاد کیا کرو اور اس حقیقت کو تسلیم بالیقین کر لو کہ اللہ سب کچھ سُننے والا -کُل احوال و ظروف اور موجودات کا علم رکھنے والا ہے۔
</item><item>کون ہے جو (اپنے مال و منال میں سے) اللہ کو حسین قرضہ دے (یعنی اس کے جمالیاتی - تخلیقی شہکاروں کے ساتھ فراخدلانہ اِحسان یا مالی تعاون کرے ) تو وہ (اپنے اِقتصادی قانون تدبیری کے ذریعے) اس مالی تعاون کی رقم میں کئی گنا، بلکہ بہت زیادہ اضافہ کرکے اُسے واپس کر دے۔ اور اللہ (اپنے قانونِ مُکافات کی رُوہی سے تمہاری معیشت میں) کشادگی اور تنگی پیدا کر تا ہے ۔ ( اور یہ نہ بھولو کہ ) تم نے چار و ناچار) اسی ( کے قوانین) کی طرف رجوع کرنا ہے (دنیا اور آخرت دونوں میں)۔
</item><item>کیا تم نے (حضرت ) مُوسیٰ ؑ کے بعد بنی اسرائیل کے پیشوائوں (Leaders) کی رُوداد میں غور نہیں کیا، جب انہوں نے اپنے عہد کے نبی ؑ سے درخواست کی کہ ہمارے لے ایک بادشاہ مقرر کر دیجیے تاکہ ہم ( اس کی قیادت میں ) اللہ کی راہ میں جہاد بالسیف یا جنگ کریں۔ انہوں نے جواب دیا: اگر جہاد تم پر فرض کیا گیا تو ہوسکتا ہے کہ تُم جنگ کرنے سے رُوگردانی کرو۔ انہوں نے جواب میں کہا: ہمیں کیا ہوا ہے کہ ہم اللہ کی راہ میں جنگ نہ کریں درآنحا لیکر ہمیں اپنی بستیوں سے نکال باہر کیا گیا اور اپنے بال بچوں سے جدا کر دیا گیا ہے ۔ پھر جب اُن پر جہاد بالسیف فرض کر دیا گیا تو اُن میں سے معودے چند کے سوا باقی سب پیٹھ پھر گئے۔ اللہ تعالیٰ اپنے آپ پر ظلم کرنے والے نا فرمانوں کوخوب جانتا ہے (لہٰذا وہ اُس کے قانونِ مُجازات سے بچ نہیں سکتے)۔
</item><item>اُن کے نبی ؑ نے اُن کو بتایا کہ اللہ نے طالوت کو ( اس کی اہلیتِ حکمرانی کی بناء پر ) تم پر حکمران مقرر کیا ہے ۔ ( یہ سن کر بطورِ اعتراض) وہ بول اُٹھے : ’’وہ ہم پر حکمرانی کرنے کا اہل کیسے ہوسکتا ہے، جب کہ ہم اس سے زیادہ حکمرانی کرنے کے مستحق ہیں ؟ پھر اس کے پاس مال و منال کی بُہتات بھی نہیں‘‘!۔ اُن کے نبی ؑ نے جواب دیا :’’اللہ نے طالوت ہی کو ( اس کی قابلیتوں کی بِناء پر ) تم پ پر حکمرانی کے لیے منتخب کر لیا ہے، اور اسے علمی و جسمانی اِستعدادوں میں ( بہ نسبت تمہارے) زیادہ وسعت و فراوانی دی ہے اور اللہ اپنے مُلک کی حکمرانی (کے لیے اپنے قانونِ عدل و اہلیت یا صلاحیت کی رُوسے) جسے پسند کرتا ہے، عطا کر تا ہے( کہ یہ اس کی سُنت حسنہ ہے) اور اللہ (قُدرت و رحمت اور بخشش و موھبت میں ) بے قیاس وُسعت و کشائش رکھنے والا - کل اشیاء کا علم کلی رکھنے والا ہے۔
</item><item>اور بنی اسرائیل کے نبی ؑ نے اُن کو یہ بھی بتایا کہ طالوت کے (من جانب اللہ ) حکمران مقرر ہونے کی ایک واضح دلیل یہ ہے کہ تمہیں (تمہارا کھویا ہوا ) صندوق واپس مل جائے گا ، جو فرشتوں کی تحویل میں ہے، اور اس میں تمہارے پروردگار و آقا کا عطا کردہ سامانِ سکینت و طمانیت اور موسیٰ ؑ او رہارون ؑ کے پیروکاروں کا باقی ماندہ متبرک ترکہ ہے ۔ اگر تم (سچے ) مومن ہو تو اس میں تمہارے لیے بصیرت افروز نشانی یا بُرہان ہے ( کہ طالوت کو واقعی اللہ تعالیٰ نے تمہار ا حکمران مقرر کیا ہے
</item><item>(بنی اسرائیل نے طالوت [Saul] کو اپنا امیر تسلیم کر لیا تو ) وہ لشکرلے کر (دشمن کے خلاف جہاد کرنے کے لیے ) روانہ ہوا، تو اُس نے اُن کو (حفظ ماتقدم کے طور پر) بتایا کہ اللہ دریا کے ذریعے (تمہارے صبر، یعنی قوت برداشت و ضبطِ نفس، اِستقلال و اِستقامت اور فرمانبرداری و نظم و ضبط (Discipline کا ) اِمتحان لینے والا ہے ؛ لہٰذ جو شخص اس میں سے سیر ہو کر پانی پیے گا، وہ ہمارا رفیق ہوگا نہ فرمانبردار؛ البتہ اگر کوئی چُلّو بھرپانی سے حلق تر کر لے تو کوئی مضائقہ نہیں۔ ہُوا یہ کہ (وہ پیاسے تھے، پانی دیکھ کر صبر نہ کر سکے اور) معدودے چند کے سوا سب نے اس سے سیر ہو کر پانی پی لیا۔ ( اس طرح پہلے ہی امتحان میں ناکام ہوگئے ؛ طالُوت کے ناراض ہونے پر انہوں نے معافی مانگ لی تو ) پھر وہ طالُوت اور اس کا حکم ماننے والے رُفقاء دریا کے پار ہوگئے (تو دشمن کی فوج دیکھ کر ہمت ہار بیٹھے) اور پکاراُٹھے: ’’اس دن یعنی اس حال میں جالُوت اور اس کے لشکر کے ساتھ مقابلہ کرنے کی ہم میں سکت نہیں‘‘۔ لیکن جن لوگوں کو یقین تھا کہ انہوں نے اللہ کے حضور ( اپنے اعمال کا حساب دینے کے لیے ) حاضر ہونا ہے (ناصحانہ انداز میں) بولے : ’’اکثر ایسا ہوا ہے کہ اللہ کے قانونِ صبر و اِنضباط کی نُصرت سے کم تعداد فوج نے کثیر التعداد لشکر پر غلبہ پا لیا ہے ‘‘َ اور اللہ کی نُصرت و تائید ان کے شاملِ حال ہوتی ہے ، جو قوتِ برداشت و اِستقامت ، حوصلہ مندی او رنظم و ضبط(Discipline) رکھنے والے ہوتے ہیں۔
</item><item>(سچے اہلِ ایمان کے پند و نصائح سے بنی اسرائیل کے بُزدل افراد راہِ راست پر آئے تو اپنے امیر طالوت کی قیادت میں تھے) وہ جالوت (Goliath) اور اس کے لشکر جرار کے مقابل صف آرا ہوئے تو انہوں نے دعا مانگی : ’’ہمارے پروردگار وآقا! ہمیں صبر یعنی قوت، برداشت و حوصلہ مندی مرحمت فرما، اور ہمیں ثابت قدم رکھنا اور کافروں پر ہمیں فتح دینا ‘‘!
</item><item>(دُعا سچی تھی مُستجاب ہوئی اور ) انہوں نے اللہ کے قانونِ صبر و نُصرت کی بدولت ان کو شکست ِ فاش دی اور (حضرت ) دائود ؑ نے ( جو بنی اسرائیل کے لشکر میں تھے، کافروں کے دیو ہیکل سپہ سالار ) جالوت کو قتل کر دیا۔ پھر اللہ نے (حضرت) دائود ؑ کو مملکت و حکمت یا دانشمدی، موقع و محل اور عدل و انصاف کے مطابق اُمورِ مملکت سر انجام دینے کی صلاحیت عطا فرمائی، اور اس ( کی حکمت ) نے جو چاہا ( وحی و تنزیل کے ذریعے ) اسے سکھایا۔ اور اللہ اگر بنی نوعِ انسان مں سے بعض کو بعض پر چڑھائی کرنے سے باز نہ رکھے تو دنیا میں بد امنی، برہمی و بے نظمی اور اِنتشار پھیل جائے۔ لیکن اللہ تو اہلِ دُنیا پر فضل و کرم کرنے والا ہے ۔ حواشی نمبر اللہ کا قانونِ صبر و نُصرت: جو لوگ نا مساعد و حوصلہ فرسا احوال و ظروف اور مصائب و مشکلات میں ثابت قدم اور متوکل و پُر امید رہتے ہیں ، ان کو اللہ تعالیٰ کی مدد و فتح حاصل ہوتی ہے ۔
</item><item>(میرے نبی ؐ! ) یہ اللہ کی آیات (یعنی حکمت آموز و رہنما اُصول و احکام اور تعلیمات ہیں ) جو آپ پر مستقل مقصدیت و اِفادیت کے لیے نازل کی جاتی ہیں ۔ ( اس لیے کہ ) آپ یقینا اللہ کے پیغمبروں میں سے (پیغمبر اعظم و آخر ؐ ) ہیں ( ان پر خود بھی عمل کریں او ردوسروں کو بھی ان پر عمل درآمد کرنے کی تلقین کریں۔
</item><item>یہ سب ہمارے رسول ؑ یا پیغمبر ہیں ( جن کو ہم دُنیاکے ہر آباد گوشے میں اپنے بندوں کی اصلاح و ہدایت کے لیے بھیجتے رہے ہیں ) ، ان میں بعض کو (ہم نے اُن کی بعض اکتسابی و وھبی خصوصیات کی بناء پر ) بعض پر فضیلت یا فوقیت دی ( اگرچہ بلحاظِ رسالت سب برابر ہیں ) ان رسولوں ؑ یا پیغمبروں ؑ میں کوئی ایسا ہے، جس سے اللہ نے (پسِ پردہ) کلام کیا، اور بعض کے درجات بُلند کیے ؛ نیز مریم ؑ کے بیٹے عیسیٰ ؑ کو ہم نے ( ان کی رسالت کے ثبوت میں ) واضح نشانیاں یا براہینِ قطعیہ عطا کیں، اور تائید میں اُن کو رُوحُ القدس یا وحی و تنزیل سے سرفراز کیا۔ اگر اللہ چاہتا تو اُن کے بعد ( اُن کے اُمتی ) لوگ آپس میں قتال یا لڑائیاں نہ کرتے، اور نہ اُن واضح و مُحکم ا حکام و قوانین (کی تاویل) میں اِختلاف ہی کرتے، جو ان کے پاس آچکے تھے ؛ لیکن انھوں نے ایسا اس لیے کیا کہ ( اللہ تعالیٰ نے بنی نوعِ انسان کو فکر و عمل اور انتخاب کی آزادی ودیعت کی ہوئی ہے، جس کے احترام کو اُس نے اپنے اوپر لازم کر رکھا ہے ) ۔ ان لوگوں میں سے بعض نے تو احکامِ الٰہیہ کو تسلیم بالیقین کر لیا، اور بعض نے اُنہیں ماننے سے انکار کر دیا۔ اگر اللہ چاہتا تو وہ آپس میں جنگ و جدال نہ کرتے، لیکن (انھوں نے ایسا اس لیے کیا کہ اللہ تعالیٰ نے اُنہیں آزادیِ فکر و عمل ودیعت کر رکھی تھی، لہٰذا اس آزادی کا احترام کرنا) اس کا قانونِ مشیت و تدبیری (۱) ہے، جس کے مطابق وہ اپنے اُمورِ حکمرانی سر انجام دیتا ہے ۔ حواشی نمبر، ۱۔ قانونِ مشیت و تدبیری: اللہ تعالیٰ مُدبرُّ الا ُمُور ہے ۔ اپنے علم و حکمت کی بناء پر اُمور کو سر انجام دینا ، اس کی سُنتِ حسنہ ہے، جسے اس تلمیذ القرآن نے قانونِ مشیت و تدبیری سے تعبیر کیا ہے ۔
</item><item>اے لوگو جو ایمان لائے ہو! یعنی اسلامی معاشرے میں داخل ہو چکے ہو! ہم نے تمہیں جو (مال و دولت وغیرہ) دیا ہے ( اسلامی معاشرے کے استحکام و تحفظ اور اس کے افراد کی کفالت، احتیاج بر آوری، مشکل کشائی، مادی و معنوی ترقی اور اُن کی حیاتِ اجتماعیہ میں توازن قائم رکھنے کے لیے ) اس میں خرچ کرو( زکوٰۃ ۔، العفو، قرض حسنہ، احسان یا مالی تعاون ، الماعون وغیرہ وغیرہ کی صورت میں) ، اس سے پہلے کہ وہ یومِ (جزا و سزا ) آجائے ، جس میں (دنیا کی زندگی کی طرح جنت کا) سودا نہ ہوگا، اور نہ (غیر اللہ کی) حُبّ یا محبت کام آئے گی نہ شفاعت یا سفارش ہی۔ اور جو لوگ اس حکم انفاق کے منکر ہیں، وہی افرادِ معاشرہ پربالخصوص ظلم کرنے ، یعنی ان کا مساوی حق پیدوار یا حق معلوم سمیت کُل انسانی حقوق سلب کر نے اور اُن کو مفلوک الحال بنانے والے، نیز اپنے اوپر ظلم کرنے، یعنی اس حرام کمائی سے اپنے پیٹوں میں آگ بھرنے والے یا اپنے آپ کو اہلِ نار بنانے والے ہیں۔
</item><item>اور جو کل صفات حسنہ کا مالک بالذات-- اللہ ہے، صرف وہی معبود و مُطاع اور حاکمِ حقیقی اور احکام و آئین نافذ کرنے والا ہے؛ اس کے سوا ایسا کوئی نہیں اور نہ ہوسکتا ہی ہے( اس لیے کہ جملہ موجودات اس کی مخلوقات ، پروردہ مُحتاج اور سائل ہیں؛ نیز لذتِ موت سے آشنا ہونے والے ہیں، لیکن ) صرف اللہ ہی زندہ بالذات بھی ہے اور زندگی دینے والا بھی۔ قائم بالذات بھی ہے اور موجودات کو قیام و ثبات دینے والا بھی ہے۔ ( چونکہ وہ موت سے منزہ ہے، اس لیے ) اُسے اونگھ (Slumber) آتی ہے نہ نیند (کہ یہ موت کے عوارض ہیں ) ۔ جو کچھ بھی آسمانوں (Heavens) میں ہے اور جو کچھ بھی زمیں میں ہے، اُسی کی ملکیت ہے اور اُس کے کل جمالیاتی - تخلیقی شہکاروں کے تمتع یا اِستفادے کے لیے ہے (لہٰذ کوئی مُتنفس بھی اللہ کے سوا اس کی نعمتوں کا مالک نہیں )۔ کون ہے (یعنی کوئی متنفس ایسا نہیں) جو اس کے حکم کے بغیر اس سے سفارش کر سکے (Intercede with Him save by His leave) ، جو بھی (واقعات و سانحات اور زندگی کے ہنگامے بنی نوعِ انسان (Mankind) کے علم و نظر میں ہوتے ہیں یا ان کے پیچھے ہو چکے ہیں، سب اس کے علم میں ہیں، وہ اس کے علم یا معلومات پر قطعاً دسترس نہیں رکھتے، لیکن جس قدر وہ چاہے، بتا دیتا ہے اور اس کا دائرہ اِقتدار و حکمرانی آسمانوں اور زمین کو محیط ہے ۔ اور ان کی پاسبانی و نگرانی اس پر گراں نہیں گزرتی۔ اور وہ رفیع المرتبت - جلیل القدر و عظیم الشان ہے ۔
</item><item>دین ( یا نظامِ حیات کلی کے انتخاب کے بارے ) میں جبر و زبردستی( کرنے کی کسی کو اجازت) نہیں ( اس لیے کہ ربِّ عاشق نے ہر انسان کو فکر و عمل اور انتخاب کی آزادی و دیعت کی ہوئی ہے )۔ راہ راست واضح طور رپرگمراہی سے الگ کرکے دکھا دی گئی ہے ( اب ہر فردِ بشر جو راہ چاہے اپنے لیے منتخب کرنے کا مجاز ہے)۔ چنانچہ جس نے الطاغوت، یعنی سرکش و فرعونی قوتوں (کے احکام و قوانین اور نظریات و تعلیمات) کو ماننے سے انکار کر دیا، اور اللہ کے احکام و قوانین اور تلیمات کو تسلیم بالیقین کر لیا تو اس نے مضبوط و ناقابِل شکست حلقے (Handhold) کو تھام لیا، لہٰذا اُسے اب موضوعی شیطان اور معروضی شیاطین، جیسے وقت کے فرعون و ہامان اور قارون و آزر، وغیرہ وغیرہ گمراہ نہیں کرسکتے۔ اور اللہ سب کچھ سننے والا - سب کچھ دیکھنے، جاننے والا ہے۔ حواشی نمبر - آزادی فکر و عمل اور انتخاب: انسان و حیوان میں ایک بُنیادی فرق یہ ہے کہ ربِّ رحمن نے اِنسان کو فکر و عمل، ارادہ و اختیار اور انتخاب کی آزادی ودیعت کی ہے، لیکن حیوانات کو یہ آزادی نہیں دی گئی ۔ اس آزادی کے سبب ہی انسان کے قدرت کے قانونِ مُکافاتِ عمل کا مُستوجب ہے ۔ اس آزادی کی علت غائی اِنسان کا امتحان لینا ہے، اور اس کا بارِ امانت اِنسان نے خود اپنی مرضی سے اُٹھایا تھا (الاحزاب ۳۳:۷۲)۔
</item><item>جن لوگوں نے اللہ ( کی ذات و صفات اور توحیدِ اُلُوھیت و ربوبیت، احکام و قوانین اور تعلیمات) کو تسلیم بالیقین کر لیا اور اِسلام میںپورے پورے داخل ہوگئے تو وہ ان اہلِ ایمان کا حامی و دوست ہے۔ ان کو (شرک و کفر، ظلم و جہل، ضلالت و فساد، اکابر و سادات پرستی اور عصبیت و فرقہ پرستی کے) اندھیروں سے نکال کر (ایمان و توحید، تقویٰ و حق، رُشد و ہدایت اور عدل و احسان کی) روشنی میںلے آتا ہے۔ (بخلاف اس کے ) جن لوگوں نے ( اللہ اور اس کے احکام و قوانین اور تعلیمات کے ماننے سے) انکار کیا تو ان کے حامی و رفیق الطاغوت، یعنی فرعون و ہامان اور قارون و آزر ایسے شیاطین ہوتے ہیں، جو اُن کو ( ایمان و توحید، تقویٰ و حق ، رُشد و ہدایت اور عدل و احسان کی) روشنی سے نکال کر ( شرک و کفر ظلم و جہل، فسادو ضلالت، عصبیت و فرقہ پرستی، اکابر و سادات پرستی اور سیّئہ و نفاق کے ) اندھیروں میں لے جاتے ہیں۔ یہی لوگ سَمَندر سرشت و اہل نار (یعنی دُنیا میں آتشِ خوف و حزن میں اور آخرت میں دوزخ کی آگ میں جلنے والے) ہیں اور ہمیشہ اسی حالت میں رہیں گے۔
</item><item>(پیارے نبی ؐ ! ) کیا آپ نے اُس شخص ( کے نفسیاتی احوال و ظروف ) میں غور و فکر نہیں کیا ، جس نے ابراہیم ؑ سے اس کے پروردگار و مالک ( کی ذات و صفات اور احکام و اختیارات ) کے بارے میں مباحثہ کیا تھا، اس گھمنڈ میں کہ اللہ نے اُسے بادشاہت دی تھی؟ جب ابراہیم نے ( اس بادشاہ کے اِستفسار کے جواب میں ) کہا: ’’ میرا ربّ تو وہ ہے جو زندگی اور موت دیتا ہے‘‘۔ اس پر اُس نے جواب دیا : ’’زندگی او رموت تو میں بھی دیتا ہوں‘‘۔ اس پر ابراہیم ؑ نے (حکیمانہ انداز اختیارکیا اور ) کہا : ’’اس میں تو کسی کو شک نہیں کہ اللہ سورج کو مشرق سے نکالتا ہے، تو اُسے مغرب سے نکال کر دکھا ‘‘!۔ ( یہ مُسکت جواب سن کر ) اللہ تعالیٰ کی ذات و صفات اور قوانین واختیارات کا انکار کرنے والا مبہوت و لا جواب ہو کر رہ گیا۔ اور اللہ ( کا قانونِ احترامِ آرزو) نا انصافی و عُدوان کرنے والوں کو راہِ راست نہیں دکھاتا ؛ نیز اس لیے بھی کہ وہ کجروی کو راہِ راست پر ترجیح دینے والے ہوتے ہیں۔
</item><item>یا (اس غیر معمولی واقعے میں) غور کیجیے کہ ایک شخص کا گزر ایک بستی پر ہوا، جو اپنی چھتوں پر گری پڑی ( اور کھنڈر بن چکی ) تھی۔(اسے اس حالت میں دیکھ کر حیرت سے ) کہنے لگا: ’’اللہ کیسے اس مُردہ بستی کو دوبارہ زندہ ( و آباد کرے گا؟‘‘ ( اپنی قدرت کا مشاہدہ کرانے کی خاطر) اللہ نے اُسے موت دے کر سو برس تک اسی حالت میں رکھا۔ پھر اسے دوبارہ زندگی دے کر اُٹھایا اور پوچھا! ’’بتائو تم کتنی مدت اس حالتِ (مرگ) میں رہے ہو‘‘؟ اس نے وجواب دیا: ’’بس ایک آدھ دن‘‘ اللہ نے فرمایا ! ’’بلکہ تم سو برس تک اس مُردہ حالت میں رہے ہو۔ اب ذرا اپنے طعام و مشروب کو دیکھ! وہ قطعاً گلا سڑا نہیں۔ او راپنے گدھے کو بھی دیکھو! ( اس میں بھی کوئی تغیر و تبدل نہیں آیا )۔ اس سے غرض یہ ہے کہ ہم تجھے بنی نوع انسان کے لیے (اپنے اعجازاتِ قدرت کی) نشانی یا دلیل بنائیں۔ اور (جسم کی) ہڈیوں میں غور و کرو، ہم کیسے ان کو رحمِ مادر کے اندر بالیدہ کرتے ، یعنی ہڈیوں کا ڈھانچہ بناتے اور اُن پر گوشت پوست چڑھاتے ہیں۔ جب اس شخص پر حقیقت مُنکشف ہوگئی تو وہ پکارا ُٹھا: مجھے علم الیقین ہوگیا ہے کہ اللہ ہر شے اورسب کچھ کرنے پر قدرتِ کاملہ رکھنے والا ہے۔
</item><item>اور ( اس سبق آموزواقعہ میں بھی غور کیجیے) جب (حضرت) ابراہیم ؑ نے اپنے پروردگار و مالک سے استدعا کی کہ مجھے ( اس حقیقت کا ) مشاہدہ کرادے کہ تُو مُردوں یعنی مُردہ افراد و قوم کو کیسے زندہ کرتاہے؟ اُ س نے ابراہیم ؑ سے پوچھا : ’’کیا تم اس حقیقت کو تسلیم بالیقین نہیں کرتے ‘‘؟ (حضرت) ابراہیم ؑ نے جواب دیا :’’ اس پر ایمان تو رکھتا ہوں، لیکن مُردہ اقوام کو زندہ کرنے کے منہاج (Method) کا مشاہدہ کرنا چاہتا ہوں ، تاکہ قلب مُطمئن ہوجائے ‘‘ ( اور میں اس منہاج یا طریقے سے ان مُردہ افراد و اقوام کا احیاء کروں)۔ اس پر اللہ تعالیٰ کا ارشاد ہوا : پرندوں یا پنچھیوں میں سےچار عدد لو اور اُن کو سدھا کر اپنے ساتھ مانوس کر لو۔ ( جب وہ مانوس ہوجائیں تو ان میں سے ہر ایک کے لیے پہاڑوں میں بیٹھنے کی جگہ مقرر کر دو۔ پھر ( جب وہ بیٹھے ہوں تو ) انھیں ان کو سکھائی ہوئی زبان میں اپنے پاس بلائو تو وہ تیزی سے تمہاری طرف (اڑتے ) آئیں گے ۔ اور اس حقیقت کا علم الیقین کر لو کہ بلا شبہ اللہ صاحبِ اقتدار و سطوت - بڑا ہی دانا او رکمال دانشمندی سے اُمور سر انجام دینے والا ہے۔
</item><item>جو لوگ اللہ کی راہ میں اپنا مال و منال خرچ کرتے رہتے ہیں یعنی جو لوگ اِسلامی حکومت کو زکوٰۃ ، عُشر اور العفو ، اور اہلِ احتیاج کو مالی امداد، قرض حسنہ اور الماعون دیتے ہیں، ان کے اس مال و دولت کی مثال اس بیج کے دانے ایسی ہے، جس کو بویا جائے تو اس سے سات خوشے (Ears) اُگیں۔ اور ہر ایک خوشے میں سو سو (یعنی بکثرت) دانے ہوں (مطلب یہ ہے کہ ایک دانہ خرچ کرنے کا صلہ، اللہ کے فضل سے سو یا اس سے کئی گنا زیادہ دانے ملتے ہیں)۔ اللہ ( اپنی حکمت یا قانونِ تدبیری کے مطابق ) جس کی پیداوار یا دولت میں چاہتا ہے کئی گنا اضافہ کر دیتا ہے۔ اور اللہ اپنی موہبت و عطا میں بے حد وُسعت رکھنے والا - علم کلی رکھنے والا ہے ۔
</item><item>جو لوگ اپنا مال و دولت اللہ کی راہ میں خرچ کرتے ہیںیعنی اس کے بندوں کو مالی امداد دیتے ہیںپھر، جو خرچ کرتے ہیں ، اس کے لیے نہ تو مالی امداد لینے پر احسان دھرتے ہیں اور نہ (طعن و تشنیع کےنشتروں سے اُسے) دُکھ ہی دیتے ہیں، تو ان ( کے ایثار و قربانی) کا معاوضہ ان کے لیے اللہ کے پاس ہے( اس دنیا اور آخرت دونوں میں ) ؛ نیز اُن کو (دنیا اور آخرت دونوں میں ) نہ تو خوف و خطر لا حق ہوتا ہے اور نہ وہ غمزدہ و ملول ہی رہتے ہیں۔
</item><item>(سائل کو کچھ دینا نہ ہوتو) ایک میٹھا بول بولنا اور معافی مانگنا اس سے کہیں بہتر ہے کہ اس سے اِحسان کرکے یا اُسے مالی امداد دے کر بعد میں اُسے دکھ دیا جائے۔ یاد رکھو! اللہ ہر قسم کی احتیاج و ضرورت وغیرہ سے بے نیاز- از بس درد مند و بُردبار ہے۔
</item><item>اے لوگو ! جو ایمان لائے اور اِسلامی معاشرے میں پوری طرح داخل ہو چکے ہو! اپنے احسانات یا مالی اعانت و ایثار ( کے ثمرات ) کو احسان جتانے اور دُکھ پہنانے سے اس شخص کی طرح اکارت نہ کرو، جومحض لوگوں کے دکھاوے کے لیے اپنا مال و دولت خرچ کرتا ہے اور اللہ ( کی ذات و صفات، توحیدِ اُلُوہیت و ربوبیت اور احکام و تعلیمات ) اور روزِ آخرت (= قیامت، دوبارہ جی اُٹھنے اور حساب و جزا ء کے دن) پر ایمان نہیں رکھتا، یعنی ان کے دل و جان کے ساتھ تسلیم بالیقین نہیں کرتا۔ اس کی(احسان کاری) کی مثال ایسی ہے جیسے ایسی چٹان ہو جس کے اُوپر مٹی پڑی ہو ( اگر اس میں بیج کا دانہ نہ ڈالا جائے) اور اس پر زور سے بارش ہو ( تو بیج و خاک کو بہا لے جائے) اور اسے صاف کر دے۔ ایسے لوگ جو کمائی بھی کرتے ہیں اس کا ثمرہ نہیں پاسکتے ) کیونکہ وہ خود اُسے ضائع کر دیتے ہیں)۔ اور اللہ ( کا قانونِ مُکافاتِ عمل اور قانونِ احترام ِ آزادی) ایسے مُنکرانِ حق کو راہِ راست پر نہیں لاتا ( کیونکہ اُنہیں اس کی آرزو ہی نہیںہوتی)۔
</item><item>اور (بخلاف اس کے ) جو لوگ اپنا مال و منال اللہ کی خوشنودی کے لیے ( اس کے جمالیاتی - تخلیقی شاہکاروں کی مالی معاونت کرنے) اور اپنی ذات کو مضبوط و مُستحکم رکھنے کے لیے خرچ کرتے ہیں، ان کی مثال اس باغ ایسی ہے جو اُونچی،ہموار جگہ پر لگایا گیا ہو۔ اس پر موسلا دھار بارش ہو تو وہ دو چند پھل دے ، اور اگر ایسی بارش نہ بھی ہو تو اس کے لیے پُھوار یا شبنم ہی کافی ہو۔ اور (یاد رکھو! ) جو بھی تم کرتے رہتے ہو ، اللہ سب کچھ دیکھنے والا ہے (یعنی اس سے غافل نہیں )۔
</item><item>کیا تم میں س کوئی شخص یہ چاہے گا کہ اس کے پاس کھجوروں کے درختوں اور انگوروںکی بیلوں کا سرسبز و شاداب باغ ہو، اور اس کے نیچے آبجُویں (Rivulets)رواں دواں ہوں۔ اُس میں گُونا گوں قسم کے پھل (اُگتے) ہوں، اور اس شخص کے بچے ابی ناتواں اور کسی قابل نہ ہوں کہ (ناگہاں) آتشیں بگولا آئے اور باغ کو بھسم کردے؟ اللہ اس طرح اپنے احکام و قوانین اور تعلیمات تمہاری ہدایت کے لیے فصاحت و صراحت کے ساتھ بیان کرتا ہے تاکہ تم ان میں تفکر بالحق، یعنی با مقصد و نتیجہ خیز غور و فکر کرو (نتیجۃً اپنے گلشنِ حیاتِ اِجتماعیہ کو سدا بہار و ثمرور رکھنے کے لیے اس کا تغذیہ (Food) و تحفظ کے لیے ہمیشہ سر گرمِ عمل رہو)۔
</item><item>اے ایمان والو! جو مال و منال تم ( جائز ذرائع سے محنت کرکے ) کماتے ہو ، اس میں سے اور ان (معدنی و نباتاتی) چیزوں میں سے جو ہم زمین سے تمہارے لیے نکالتے ہیں، پاکیزہ و مُفسد چیزیں اللہ کی راہ میں خرچ کیا کرو یعنی اس کے بندوں سے احسان یا مالی معاونت کے طور پر دیا کرو! مگر ان میں سے ایسی ناکارہ و گندی چیزیں کبھی دینے کا قصد نہ کرنا کہ اگر تمہیں دی جائیں تو تُم ان کو ہرگز قبول نہ کرو مگر یہ کہ ان سے صرفِ نظر کر لو۔ یقین مانو کہ اللہ ہر طرح سے بے احتیاج و بے نیاز- ثنائے جمیل و ستائش کا حقدار و سُتودہ صفات ہے ( اس کا ہر حکم، انفاق کا ہو یا دیگر عبادات کا ، صرف تمہاری معاشی خوشحالی ، فلاح و بہبود، مادی و معنوی ترقی او ردُنیوی و اُخروی حسنہ کے لیے ہوتا ہے)۔
</item><item>شیطان (ابلیسی ہو یا بشری) تمہیں ( طرح طرح کے خطرات سے) خوف دلاتا رہتا ہے کہ (اگر تم اللہ کی راہ میں زکوٰۃ ، عُشر، العفو، الماعون، قرض حسنہ وغیرہ وغیرہ دو گے تو ) تم مفلس و محتاج ہو جائو گے اور ( اس بناء پر) تمہیں بُخل (دولت جمع کر کر کے رکھنے اور اللہ کی راہ میں خرچ نہ کرنے کی) اور فواحش [جنس فروشی (Sex trading)، جمال فروشی اور ضمیر و قوم فروشی] کی ترغیب دیتا رہتا ہے۔ لیکن (بخلاف اس کے، اللہ کی راہ میں خرچ کرنے کے صِلے میں) اللہ اپنی طرف سے تمہیں (مفلسی و محتاجی وغیرہ کے خطرات سے ) تحفظ فراہم کرنے اور اپنے احسان فراواں سے نوازنے کی بشارت دیتا ہے۔ اور اللہ (اپنی رحمت و مغفرت اور موہبت و عطا میں ) بے انتہا وسعت رکھنے والا - کل موجودات کا علم کلی رکھنے والا ہے ۔
</item><item>(اللہ جو واسع و علیم ہے) جسے چاہتا ہے ( اس کی سچی آرزو کی بناء پر ) اسے حکمت، یعنی نظری و عملی عقلِ سلیم عطا کرتا ہے، اور جسے نظری و عملی عقلِ سلیم مل گئی تو اُسے یقینا دُنیوی و اُخروی حسنہ (یعنی ہر قسم کی حسین و مسرت انگیز مادی و معنوی نعمت یا مادی و جمالیاتی ثروت ) مل گئی۔ اور اہلِ عقلِ سلیم کے سوا ایسی حکمت آموز باتیں نہ تو کوئی سُنتا اور نہ ان پر عمل ہی کرتا ہے۔
</item><item>اور تم اشیائے صرف میں سے جواور جتنا بھی (اللہ کی راہ میں) خرچ کرتے ہو، یا اُس کے نام پر اِحسان و حسنہ کا کوئی ایک یا ایک سے زیادہ کام کرنے کی نذر یا منت مانتے ہو، یعنی اپنے اوپر لازم کر لیتے ہو، اللہ کے علم و نظر میں ہوتا ہے ( اور اس کی تمہیں جزاء دیتا ہے) ؛ لیکن جو ظُلم کرنے والے، یعنی انسانوں کے حقوق غصب کرنے والے اور بخیل ہوتے ہیں، ان کو (اللہ کے قانونِ مُجازات سے ) بچانے والا کوئی ہے نہ ہوگا ( دُنیا اور آخرت دونوں میں)۔
</item><item>اگر تم (حیات اجتماعیہ کی فلاح و بہبود کے لیے ) عطیات وغیرہ کھلم کھلا دو تو یہ بھی احسن ہے؛ اور اگر ان کو مخفی رکھو اور اہلِ احتیاج کو مالی امداد دو تو وہ تمہارے حق میں موجب حسنہ بھی ہے، اور تمہارے اعمالِ سُوء کے قبیح و منفی اور غم انگیز و خوف آفرین اثرات میں سے بہت سوں کو محو بھی کر دیتا ہے ۔ اور تمہارے کیے کرائے سے اللہ کامل آگاہی رکھنے والا ہے۔
</item><item>(میرے صاحبدل و غم انسانیت رکھنے والے نبی ؐ) بلا شبہ ہم نے آپ کو رحمۃ للعٰلمین بنا کر بھیجا ہے، لیکن اگر مساعیِ جمیل کے با وصف)آپ لوگوں کو بُخل کی راہِ کج سے ہٹا کر اِنفاق کی راہِ راست پر نہیں لاسکے تو اس کے ذمے دار آپ ہرگز نہیں ہیں ؛ (وجہ یہ ہے کہ ، اللہ اُن کو راہِ راست پر لانا چاہتا ہے جن کو ہدایت کی سچی آرزو ہوتی ہے۔ اور (اے محسنو!) تم جو اور جتنا مال و دولت اللہ کی راہ میں یعنی اس کے بندوں کی فلاح وبہبود، کفالت اور مشکل کشائی اور حسنہ کے لیے خرچ کرتے ہو، اس کا اجرِ حسنہ بھی تو تمہیں کو ملتا ہے، اور صرف اللہ کی خوشنودی کے لیے خرچ کیا کرو۔ چنانچہ جو مال و منال بھی ( ا للہ کی رضا کے حصول کے لیے ) خرچ کر وگے، اس کا اجرِ حسنہ تم کو پورا پورا دیا جائے گا ؛ اور تم ہرگز خسارے میں نہیں رہوگے ( بلکہ بہت زیادہ فائدے میں رہو گے)۔
</item><item>احسان و مالی تعاون اور قرضِ حسنہ (Interest-free-loans) یا احسان کاری کے مُستحق وہ محتاج ہیں جو اللہ کی راہ میں محصور ہوں ؛ یعنی علوم قرآن کی تعلیم و ترویج یا لوگوں کی فلاح و بہبود اور کفالت یا جہاد کے اُمور سر انجام دینے کے پابندکیے گئے ہوں ؛ مُلک میں ( کسب معاش کے لیے ) دوڑ دھوپ بھی نہ کرسکتے ہوں ؛ لیکن ان کی خود داری کی کیفیت یہ ہو کہ اُن کے سوال نہ کرنے کے باعث قیافہ ناشناس اس کو بے احتیاج و خوشحال سمجھیں، لیکن، تم ان کے چہروں (کے آثار سے ان کی حالتِ زبوں ) پہچان لو۔ وہ لوگ اپنا (مساوی حقِ پیدوار یا حق معلوم ) بالاصرا ر نہیں مانگتے۔ اور تم مال و منال میں سے ( اُن پر ) جو بھی خرچ کرو گے، اللہ اس کا علم کلی رکھنے والا ہے ۔
</item><item>وہ لوگ جو اپنا مال و منال (اللہ کے حکم کے مطابق ) شب و روز، مخفی طو رپر یا کھلم کھلا خرچ کرتے ہیں تو ان کا اجر اُن کے رب کے پاس ہے ( ظاہر ہے کہ اجر بھی اتنا ہی عظیم و افزوں ہونا چاہیے ، جتنی اس کی ذات عالی مُتعال ، او رموہبت و عطا فراواں ہے ) ؛ نیز ( اس کے صلے میں) اُن (کے دلوں) پر نہ تو (اس دنیا میں ) خوف و خطر مُسلط ہوتا ہے (نہ آخرت میں ہوگا)، اور نہ وہ رہینِ غم و اندوہ ہی ہوتے ہیں ( اور نہ آخرت ہی میں ہوں گے )۔
</item><item>جو لوگ رِبوٰ یا اصل زر پر زائد وصول کی جانے والی رقم جسے عرف عام میں بیاج ، سود یا انگریزی میں (Usury, interest, mark-up) کہتے ہیں، لے کر کھاتے ہیں، وہ اس طرح نقل و حرکت کرتے ہیں، جس طرح سانپ سُونگھنے سے کوئی مخبوط الحواس ہوگیا ہو یعنی دولت کی ہوس میں ان کا رویہ پاگلوں ایسا ہوجاتا ہے۔ ان کی یہ حالت اس لیے ہوتی ہے کہ وہ یہ کہتے ہیں کہ کاروبار بھی تو رِبوٰ ایسا ہے (یعنی نفع کے اعتبار سے یہ دونوں ایک جیسے ہیں؛ حالانکہ ایسا نہیں ہے ، کیونکہ) اللہ نے کاوربا رکو حلال یا شرعاً جائز اور رِبوٰ یا سُود کو حرام یا شرعا ناجائز و ممنوع قرار دیا ہے ۔ چنانچہ جس شخص کے پاس یہ حکم پہنچ گیا، نتیجۃً اس نے سُود خوری بند کر دی تو پہلے جو وہ کھا چکا سو کھا چکا، اس کا معاملہ اللہ کے پاس ہے اور جو اس حکم کے بعد پھرسُود کھانا شروع کریں گے تو و ہ اہلِ نار ہیں اور (دُنیا میں بھی آتشِ خوف و حُزن میں جلتے رہیں گے اور آخرت میں بھی) جہنم میں (جلتے ) رہیں گے۔
</item><item>اللہ (اپنے دین اسلام یا نظام حیات کلی کے ذریعے جس میں سرمایہ داری و بُخل حرام ہیں ، کیونکہ ان سے گردشِ دولت میں جمود و تعطل پیدا ہوتا اور اس کا دائرہ سُکڑتا جاتا ہے) رِبوٰ (=سُود و سُودکاری کی ہر قسم) کو نابود کرتا اور صدقات یا احسان( مالی امداد) اور قرضِ حسنہ ( ایسا قرض جس میں سُود لیا جاتا ہے نہ واپسی کی شرط سے مشروط ہی ہوتا ہے ) کو افزوں کرتا ہے( اس لیے کہ اس سے گردشِ دولت کی حرکت افزوں اور اس کا دائرہ وسیع سے وسیع تر ہوتا جاتا ہے)۔ اور اللہ ( رِبوٰ کی حُرمت او رسُود کاری کے تباہ کُن و نتائج و عواقب اور صدقات یا احسان یا قرضِ حسنہ کی برکات اور حسین و بار آور نتائج و عواقب کے ) سب زیاں کار مُنکروں کو قطعاً پسند نہیں کرتا (یعنی نفرت کرتا ہے)۔
</item><item>جو لوگ ایمان لائے اور اعمالِ حسنہ کرتے رہے، یعنی جن لوگوں نے اللہ تعالیٰ اور اس کے احکام و تعلیمات اور عقائدِ جلیلہ وہ محرکہ کو تسلیم بالیقین کیا، اور ان کے مطابق عدل و احسان او رحسنہ و توازن گری کے کام کرتے رہے، نیز انہوں نے (قُرآن و سنہ کے مطابق) صلوٰۃ کے قیام اور زکوٰۃ دینے کے نظام قائم کیے تو اُن کا اجر یاصلہ اُن کے پروردگار و مالک کے پاس ہے (یعنی وہ اپنی وُسعت و قدرت اور شانِ شاہی کے مطابق صلہ دے گا، جو بے حساب ہوگا) ۔ اور اُن( کے دلوں) پر خوف و خطر مُسلط ہوگا نہ وہ رہینِ غم و اندوہ ہی ہوں گے (اِس دُنیا او ر آخرت دونوں میں)۔ حواشی عقائد جلیلہ و محرکہ : حسین و حرکی (Sublime and dynamic tenets) اعتقادات و افکار - یہ انسان میں اعمالِ صالحہ اور حسین و آزاد حیات طیبہ بسر کرنے، اجتہاد و جاہد او رمادّی و معنوی ترقی کرنے کے داعیات کا اِحیاء کرنے کی صلاحیت رکھتے ہیں۔ حواشی یاد دہانی : نظامِ صلوٰۃ و زکوٰۃ کے قیام کے اخلاقی و علمی، معاشرتی و معاشی اور سیاسی و عسکری فوائد، مادّی و معنوی ترقی کی صورت میں اس دُنیا میں بھی ملتے ہیں اور آخرت میں بھی ملیں گے۔
</item><item>اے لوگو جو ایمان لائے ہو! اللہ کا تقویٰ کرو، یعنی اس کے قرب و رضوان کی طلب و جستجو کرتے رہو اور اس کے قانونِ مُکافاتِ عمل اور اس کی ناراضگی و دُوری سے ڈرتے رہو۔ اگر تم اللہ کے احکامات و تعلیمات کو تسلیم بالیقین کرنے والے ہو تو پھر (تم پر لازم ہے کہ ) رِبوٰ یا سُود میں سے جو باقی رہ گیا ہے، اُسے چھوڑ دو (ورنہ تم ایمان سے محروم ہوجائو گے)۔
</item><item>اگر تم ایسا نہیں کرتے (یعنی رِبوٰ میں سے جو باقی رہ جائے اُسے نہیں چھوڑتے) تو پھر اللہ اور اس کے رسول تمہیں اپنے ساتھ جنگ کرنے کا آخری اِنتباہ (Ultimatum) دیتے ہیں اور اگر تم پشیمان ہو کر توبہ کر لو، یعنی اِمتثالِ امرِ الٰہی میں باقی ماندہ رِبوٰ یا سُود چھور دو تو راسُ المال یا اصل زر (Capital sums) لینے کے تم حقدار ہوگے۔ نہ تم کسی پر ظلم کرو اور نہ تم پر ظلم کیا جائے ( ثابت ہوا کہ سُود خورو سود کار اللہ تعالیٰ اور اس کے پیغمبر اعظم و آخر صلی اللہ علیہ وسلم کے دُشمن و مُتحارب اور غارتگرِ نظامِ اسلام و سنتِ حسنہ ہوتے ہیں)۔
</item><item>اور اگر مقروض تنگدت ہو ( اور اصل زر اسی وقت واپس نہ کرسکے) تو اُسے کشائش حاصل ہونے تک مُہلت دو۔ اور اگر تم ایثار کرو( اور اصل زر بھی چھوڑ دو) تو تمہارے لیے مُوجب خیر و حسنہ ہے، بشرطیکہ تمہیں اس (حقیقت) کا علم ہو۔
</item><item>(اگر تم سُود چھوڑتے ہو نہ تنگدست مقروض کو مہلت ہی دیتے ہو ، نیز نہ احسان و ایثار کرتے ہو تو پھر ) اس روزِ (حساب و جزاء) سے اپنا بچائو کرلو جس میں تمہیں اللہ کے حضور لَوٹ کر جانا ہے ۔ پھر ہر شخص کو اس کی کمائی ہوئی حسنہ یا سیّئہ کا ثمرہ پورا پورا دیا جائے گا ۔ اور کسی سے ہرگز ناانصافی نہ ہوگی۔
</item><item>اے ایمان والو ! جب تم مقررہ میعاد کے لیے قرض یا اُدھار کا معاملہ آپس میں طے کرنے لگو تو اُسے ضبطِ تحریر میں لے آیا کرو ۔ اور مُحرر (Scribe) یا معاہدہ لکھنے والے کو اسے انصاف سے لکھنا چاہیے۔ اور اللہ نے جس طرح (عدل و نیک نیتی سے ) لکھنا سکھایا ہے ، مُحرر کو اس طرح دستاویز لکھنے سے انکار نہیں کرنا چاہیے، بلکہ اسی طرح لکھ دینا چاہیے ۔ اقرار نامہ وہ املا کرائے،یعنی بو ل کر لکھوائے، جس کے ذمے قرض (Liability) ہو یعنی جو مقروض ہو۔ او راللہ (کے قانون مجازات) سے ڈرتے ہوئے، جو اس کا پروردگار اور مالک ہے، قرض کی رقم سے ذرا بھی کم نہ لکھوائے۔ اگر قرض دینے والا فاتِر ُ العقل (Mentally deficient) یا ضُعف کا مارا ہوا ہو او راقرار نامہ خود اِملا کرانے کی سکت نہ رکھتا ہو تو پھر اس کا دوست یا سرپرست اُسے انصاف کے ساتھ اِملا کروائے ؛ نیز اپنے مَردوں میں دو کو گواہ بنالے۔ اِس صورت میں کہ دو مرد دستیاب نہ ہوں تو اپنی پسند کا ایک مرد او ردوعورتوں کو گواہ بنا لے، اس لیے کہ اگر ایک عورت (کسی وجہ سے ) بھول جائے تو دوسری اسے یاد دلا دے۔ پھر جب اُنہیں شہادت دینے کے لیے طلب کیا جائے تو اُن کو انکار نہیں کرنا چاہیے ۔ (یاد رکھو! قرض چاہے کم ہو یا زیادہ ، اُسے ضبطِ تحریر میں لانے سے تساہُل نہیں کرنا چاہیے ۔ یہ طریقہ اللہ کی نظر میں عدل کے قریب تر اور شہادت کو درست رکھنے اور مُحکم بنانے والا ہے ، نیز اس سے تم شک و شبہ میں پڑنے والے بھی نہ ہو گے۔ ہا ں اگر سودا دست بدست ہو او رتُم آپس میں موقع پر ہی لین دین کرر ہے ہو تو اس کو قلمبند نہ کرنے میں کوئی مُضائقہ نہیں۔ (لیکن یاد رہے کہ ) جب خرید و فروخت کرنے لگو تو گواہ بنا لیا کرو؛ اور محرر اور گواہ کو نقصان یا ضرر نہیں پہنچانا چاہیے۔ اور اگر تم نے ایسا کیا تو تم نے اپنے آپ کو اللہ کی اطاعت سے باہر نکال دیا۔ اور اللہ کی طلب و جستجو کرتے او راس کے قانونِ مُکافات ِ عمل سے ڈرتے رہو! اور (دیکھو!) اللہ تمہیں کیسی حکیمانہ باتوں کی تعلیم دیتا ہے، اور اللہ ہر شے کا علم کلی رکھنے والا ہے ۔
</item><item>اگر تم سفر میں ہو او ردستاویز لکھنے کے لیے محرر یا منشی کو نہ پائو تو کوئی چیز رہن میں (یا ضمانت کے طو رپر ) اپنے قبضے میں رکھ لو۔ اگر کوئی کسی کو امین سمجھے ( اور رہن کے بغیرہی قرضہ دیدے) تو امانتدار کو چاہیے کہ وہ صاحبِ امانت کو اس کی امانت (عند الطلب پوری کی پوری) واپس کر دے۔ او راپنے پروردگار و مالک اللہ ( کے قانونِ مُکافاتِ عمل) سے خوف و بداماں یا ڈرتا رہے۔ اور شہادت کو ہرگز نہ چھپائو ؛ (یاد رکھو!) جو اُسے چھپائے گا وہ اپنے قلب کو خسارے میں ڈالنے والا ہوگا؛ اور ( یہ بھی یاد رکھو کہ ) تم جو بھی کرتے کراتے ہو اللہ اس کا علم کلی رکھنے والا ہے۔
</item><item>افلاکی و ارضی کُروں یا آسمانوں او رزمین میں جو کچھ بھی ہے اللہ ہی کی ملکیت ہے (یعنی اس کے جمالیاتی - تخلیقی شہکاروں کے تمتع کے لیے ہے )؛ اور جو کچھ تمہارے دلوں میں ہے اسے عملاً ظاہر کردو یا اُسے چھپائے رکھو، اللہ (کا قانونِ مُکافات ) تم سے اس کا ضرور حساب لے گا۔ (یاد رکھو!) اللہ جسے چاہتا ہے ( اس کی سچی توبہ ، یعنی اس کے اپنے کیے پر ندامت و پشیمانی کا اِظہار کرنے اور اللہ کی طرف رُجوع کرنے کی بناء پر ) اس کی بخشش و حفاظت فرماتا ہے ؛ا ور جسے چاہتا ہے ( اس کی قساوتِ قلبی و سرکشی اور قُدرت کے قانونِ مُجازات کی بناء پر) اُسے سزا دیتا ہے۔ اور ( یہ نہ بھولو کہ) اللہ ہر شے او راس کے کرنے پر قدرت کاملہ رکھنے والا ہے ۔
</item><item>(اللہ تعالیٰ کے آخری ) رسول ؐیا پیغمبر اس کتاب ( کے کل احکام و قوانین اور حدو د و تعلیمات کو جو اُن کے پروردگار و مالک کی طرف سے اُن پر نازل ہوئی ہے، تسلیم بالیقین و عمل کرتے ہیں او رمؤمن بھی ؛ سب کے سب اللہ، اس کے ملائکہ، اس کی کتابوں اور اس کے پیغمبروںؑ کو تسلیم بالیقین کرتے ہیں۔( لہٰذا) اس کے پیغمبروں ؑ میں سے کسی ایک میں بھی اِمتیاز روا نہیں رکھتے ۔ اور (اللہ کے ساتھ میثاق (Covenant) کرتے ہوئے ) عرض کرتے ہیں:’’ہم نے (تیرے احکام و تعلیمات کو غور کے کانوں سے) سُن لیا اور ان کی اطاعت اختیار کر لی ہے ( اب ہماری آرزو و دعا ہے کہ ) ہمارے پروردگار و مالک!ہماری بخشش و حفاظت فرما ؛ اور تیری طرف ہی تو ہماری باز گشت ہے ، یعنی ہمارے سفرِ زندگی کی منزلِ آخر تُو اور تیرا جہانِ الحَیَوان ہے ۔
</item><item>اللہ کسی مُتنفس کو اس کی اِستعداد سے زیادہ کسی کام یا بات کا مُکلف نہیں کرتا( یعنی اس کی صلاحیت و قوت کے مطابق ہی اس پر ذمے داری ڈالتا ہے) ۔ جو شخص (اپنے اور دوسروں کے لیے حسنہ و خیر ) کماتا ہے ، اس کا ثمرہ بھی اس کو ملتا ہے( لیکن اس کا فائدہ دوسروں کو بھی ہوتا ہے)۔ اور جو شخص (اپنے لیے سیئہ) کماتا ہے ، اس کے منفی اثرات اس کی ذات پر مُرتب ہوتے ہیں (لیکن دوسروں کو بھی نقصان پہنچتا ہے۔ (مومنو ! تمہاری آرزو و دعا یہ ہونی چاہیے!) اے ہمارے پروردگار و مالک! اگر (تیرے احکام) ہم بھول جائیں یا ہم (قومی اور انسانی مفاد کے خلاف ) کوئی غلط اِقدام کر بیٹھیں ، تو تیرا قانونِ مُجازات ہمارا فوری مؤاخذہ نہ کرے( بلکہ ہمیں تلافیِ مافات کرنے کی مُہلت دے ۔ اے ہمارے پروردگار! اور ایسا نہ ہو کہ ہم (اپنی بعض کمزوریوں کے سبب) اپنی ذمے داریوں کا بوجھ اُٹھا نہ سکیں( اور ہمارا انجام بھی ایسا ہو، جیسا ) ہم سے پہلی اقوام کا انجامِ بد ہوا تھا ، جنہوں نے (دیدہ و دانستہ ) اپنی ذمے داریوں کا بوجھ نہ اُٹھایا ( اور ہلاک و برباد ہوگئیں )۔ اے ہمارے پروردگار! اور ایسا نہ ہونے دینا کہ ہم اپنے اندر اپنی ذمے داریوں کا بوجھ اُٹھانے کی سکت محسوس نہ کریں۔ (اگر ایسا ہو تو ہمیں قوت برداشت دینا ) اور ہم سے در گزر کرنا، اور ہماری کمزوریوں کی پردہ پوشی کرنا او رہمیں تحفظ فراہم کرنا، اور ہمیں مرحمت و رحمت سے نواز نا ۔ ( اس لیے کہ ) تُو ہمارا سرپرست و کارساز ہے ، لہٰذ اسلام کے نظامِ حیاتِ کُلّی کے مُنکروں پر ہمیں نُصرت و فتح دینا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ا ل م۔
</item><item>اللہ (جو کُل صفات حسنہ کا مالک ہے، اس بناء پر ، وہی ) اِنسا ن سمیت اپنی کل مخلوقات (Created things) یا موجودات (Existing thigs) کا معبود و محبوب، مطلوب و مقصود اور حاکم و مُطاع (= اِلٰہ (۱) ) لہٰذا س کے سوا کسی او رکی عبادت نہیں کرنا چاہیے، یعنی غیر اللہ کے قوانین و احکام اور تعلیمات کو تسلیم کرنا، نہ ان پر عمل ہی کرنا چاہیے کہ ایسا کرنا اللہ تعالیٰ سے بغاوت اور شرک (Polytheism) ہے ؛ او ریہ ناقابلِ معافی ظلمِ عظیم و گُناہِ کبیرہ ہے۔ علاوہ بریں، اس کی اُلوھیت (Divinity) کا تقاضا ہے کہ اس کے سوا کسی اور ہستی سے ایسی شدید محبت نہ کی جائے جیسی اُس سے کرنا چاہیے ، اور نہ اُس ہستی کی طاعت و بندگی ہی کی جائے۔ وہ یعنی اللہ تعالیٰ زندہ بالذات (Alive-in-Hiself) اور اپنی مخلوقات کو زندگی دینے والا - قائم بالذات (= قدیم Eternal اور (The Self-subisting) اور کائنات سمیت کُل مخلوقات یا موجودات کو قائم رکھنے والا ہے۔ حواشی نمبر ۱: اِلٰہ: اللہ سبحانہ و تعالی ہمارا اِلٰہ ہے ۔ اس کا معنیٰ ہے :معبود و محبوب ، مطلوب و مقصود او حاکم و مُطاع۔ اِس بناء پر اس کے لیے معروضِ حسن و عشق (Object of Beauty and Love)کی تعبیر اختیار کی ہے ۔
</item><item>(میرے نبی ؐ!) اللہ ہی نے آپ پر یہ کتاب(= قرآن مجید ) بتدریج نازل کی ہے ، جو سچی ، پائیدار، با مقصد اور جمالیاتی - افادی اقدار (نمبر۲) (Aesthetic-beneficial values) کی حامل ہے ۔ اُن سماوی کتابوں (کی تعلیمات و احکام) کو سچ ثابت کرتی ہے، جو آپ سے پہلے نازل ہوئی تھی۔ اوراُسی (اللہ ) نے (حضرت موسیٰ علیہ السلام پر ) تورات (Torah) اور حضرت عیسیٰ علیہ السلام پر انجیل Gospel) نازل کی تھیں۔ حواشی نمبر ۲ - جمالیاتی - افادی اقدار: یہ اصطلاح مادی و معنوی حسین اور نفع بخش قدرو ں کے لیے وضع کی گئی ہے، جو کل زندگی پر حاوی ہیں۔
</item><item>نُزولِ قرآن سے پہلے ( تورات و انجیل کو) لوگوں کی ہدایت یا ان کو راہِ راست پر لانے کے لیے نازل کیا تھا ؛ اور (اب ) اُس نے الفرقان نازل کیا ہے، جو حق و باطل، حسنہ و سیئہ اور ہدایت و ضلالت کو پہچاننے کا اُلُوہی معیار (Divine criterion) ہے ( بالفاظ دیگر، زندہ و سرمدی صیر فی حق و باطل ہے )۔ جو لوگ اب اللہ کے قوانین و احکام اور تعلیمات و فرمودوات کو تسلیم بالیقین و عمل کرنے سے انکار کرتے یا کریں گے، (وہ یاد رکھیںکہ ) ان کو ( قانون مُکافات عمل (نمبر ۳) کی رو سے ذلت و مسکنت اور محرومی و حسرت کی) انتہائی شدید اذیتیں سہنا پڑیں گی، کیونکہ اللہ (کا قانون مجازات، ظالموں کو ان کے ظلم کا) بدلہ دینے میں قوت و اقتدار رکھنے والا ہے۔ حواشی نمبر ۳- قانونِ مکافات عمل یا قانوان مجازات : جیسا کرو گے ویسا بھرو گے۔
</item><item>یقین مانو کہ اللہ تعالیٰ ( جو عالم الغیب والشہادۃ ہے، اس) سے کوئی شے بھی ]جو ہمارے لیئے مرئی (Visible) یا غیر مرئی (Invisible,)] پوشیدہ یا مخفی (Hidden) نہیں، نہ کرہ ارضی میں نہ افلاک (Heavens) میں۔
</item><item>وہ اللہ تعالیٰ ہی ہے جو تمہاری مائوں کے پیٹوں میں (اپنے حکیمانہ و جمالیاتی قانون تدبیری کے مطابق) جیسی چاہتا ہے تمہاری صورتگری کرتاہے، یعنی تمہارے قدو قامت، چہرے مُہرے اور اعضاو جوارح کی تشکیل (و تلوین) کرتا ہے۔ (اصل یہ ہے کہ) اللہ کے سوا کوئی معبود و مقصود اور حاکم و مُطاع نہیں، اور وہ زبردست قوت و اِقتدار کا مالک - نہایت دانا و بینا اور اِنتہائی دانشمندی سے اپنے اُمور سر انجام دینے والا ہے۔
</item><item>اُسی (ربّ عزیز و حکیم ) نے (میرے نبیؐ!) آپ پر یہ کتاب (قُرآن بذریعہ وحی) نازل کی ہے ۔ اس میں واضح و غیر مُبہم، مُحکم و پائیدار اور ناقابل تغیر و تبدل قوانین و احکام اور حقائق و تعلیمات میں (Explicit and fundamental verses) ، جو اس کتاب کی اصل یا بُنیاد ہیں؛ اور دوسری آیات و الفاظ تشبیہی و تمثیلی (Allegorical) ہیں ( جیسے اللہ کا نفس، ید، ساق، عرش، جنت ، کُرسی، سُلطان، یوم المیزان وغیرہ وغیرہ ؛ نیز مُتشابہات (Similes) میں ایسے زمانی و مکانی حقائق پائے جاتے ہی، جو علم کی ترقی سے کھلتے، کھلے ہیں اور ہمیشہ کھلے رہیں گے، دنیا میں بھی اور آخرت میں بھی، خصوصاً جنت قرۃ العین میں ) ۔ لیکن جن کے دل و دماغ میں کجی ہے (یاان کی عقل اور فکر و نظر کی جہت ٹیڑھی ہے)، وہ تشبیہی و تمثیلی آیات و الفاظ کے پیچھے پڑے رہتے ہیںٰ تاکہ (مسلمانوں میں ) اختلاف و نزاع پیدا کریں؛ نیز ان کے معانی اپنی مرضی سے کرنے کی طلب و جستجو میں رہتے ہیں۔ لیکن ان کے اصل معنیٰ و مفہوم کا علم اللہ اور مُتبحر علمائ (Learned sages) کے سوا دوسروں کو نہیں، لہٰذاوہ اقرار کرتے ۃٰں کہ ہم مُحکمات اور مُتشابہات سب کو تسلیم بالیقین کرتے ہیں، اس لیے کہ یہ سب ہمارے پرور دگار و مالک کی نازل کردہ ہیں۔ فقط اہلِ علم عقلِ سلیم ہی غور و فکر کرتے اور حقائق کو سمجھتے ہیں ۔
</item><item>اے ہمارے پروردگار و آقا! حقیقی و آخری منزلِ مقصود اور اس کی فطری و حسین راہِ راست کی طرف ہماری رہنمائی کرنے کے بعد ہمارے قلوب (دل و دماغ، یعنی عقل و فکر اور جذبات و خواہشات) کو (ہماری سہو و خطا یا تغافل و لغزش کے سبب) کجرو (Stray) نہ ہونے دینا؛ اورہمیں محض اپنے فضل سے رحمت (یعنی خیر و حسنہ محبت و شفقت، فوز و فلاح اور رحم و کرم) سے نواز اور ہمیشہ نوازتے رہنا۔ بے شک تُو اپنے فضل سے غایت درجہ مادی و معنوی نعمتوں (Material and intrinsic bounties and blessings) سے نوازنے والا ہے ۔
</item><item>اے ہمارے پروردگار و مالک! تُو کل بنی نوعِ انسان کو (اُن کا محاسبہ کرنے کے لے ) ایک روز اپنے حضور ضرور جمع کرنے والا ہے ( جس کا ّآنا اٹل اور یقینی ہے ، لہٰذ) اِس حقیقت میں شک و شبہ یا اِضطراب کی قطعاًگنجائش نہیں۔ یقینا اللہ اپنے وعدے کے خلاف نہیں کرتا( کہ یہ اس کی اٹل سنت (Unalterable law) ہے)۔
</item><item>جن لوگوں نے الحق یا دینِ اسلام قبول کرنے سے اِنکار کیا، اُن کے مال و منال (= زرعی و غیر زرعی اراضی، بنگلے، محل، پلازے ، کارخانے، زر و جواہر، بینک بیلنس (Bank balance) یا خزانے اور ہر قسم کے اثاثے اور املاک)، اور بیٹیاں، بیٹے اور پوتے ، اُن کو اللہ تعالیٰ کے قانونِ مُکافاتِ عمل سے کسی طرح بھی بچانے میں ان کے کام نہ آسکیں گے۔ ایسے ہی (سَمَندر سرشت آتش بقلب )لوگ آتشِ جہنم کا ایندھن (Fuel) بنیں گے۔ ۔
</item><item>اُن کا حشر بھی وہی ہوگا جو فرعون کے ماننے والوں اور ان سے پہلے لوگوں کا ہوا تھا، جنھوں نے ہماری آیات ، یعنی تعلیمات اور قوانین و احکام کو جُھٹلایا تھا، او ران کے جرم و گناہ کے سبب اللہ( کے قانونِ مجازات) نے ان کی سخت گرفت کی۔ اللہ (کا قانونِ مجازات) سخت اذیتناک سزا دینے والا ہے ۔
</item><item>(اے نبی ؐ !) دین اسلام کا انکار کرنے والوں کو متنبہ کر دیجئے کہ تم بہت جلد مغلوب ہوجائو گے، اور (قیامت کے روز) تمہیں( چارپایوں کی طرح ) دھکیل کر دوزخ میں لے جایا جائے گا؛ اور وہ اذیتناک ہچکولے دینے والی ہولناک جگہ ہے ۔
</item><item>تمہارے لیے ان دو لشکروں میں جو (غزوہ ٔ اُحد میں ) ایک دوسرے کے مقابل صف آرا ہوئے تھے، چشم کشا و عبرتناک نشانی تھی۔ ایک لشکر (مسلمانوں کا تھا ) جو اللہ کی راہ میں، یعنی دینِ اسلام کی اِقامت کی خاطر جنگ کر رہا تھا، جبکہ دوسرا لشکر کافروں کا تھا، جو اپنی کھلی آنکھوں سے ان کو اپنے سے دو چند یا دو گنے دیکھ رہا تھا( اور تعداد اور سامانِ حرب و ضرب کی اکثریت کے باوجود شکست کھا گیا )، اور اللہ (صبر و استقامت اور توکل درجا کے قانونِ نُصرت کے مطابق، جو اس کا قانون تدبیری ہے) جسے چاہتا ہے اپنی مدد سے قوت و غلبہ دیتا ہے ۔ بلا شبہ اس واقعیت میں دیدۂ بینارکھنے والوں کے لے عبرت یا کایا پلٹ کر دینے والی سبق آموزی ہے ۔
</item><item>عورتوں، بیٹوں، سونے چانی کے ذخیروں یا خزانوں، عُمدہ و چیدہ گھوڑوں، مویشیوں اور زرعی اراضی کے حصول کی خواہشات کو بنی نوعِ انسان کے لیے خوشنما و دلکش بنا دیا گیا ہے ۔یہ تو دُنیوی زندگی کے لیے (جو خودقلیل المدت ہے) چند روزہ فائدے کی چیزیں ہیں؛ حالاناکہ اللہ کے پاس (اہل جنت کے لیے ) حُسن و سُرور اور امن و سلامتی کا گھر ہے۔
</item><item>(اے پیغمبر اعظم و آخر ؐ) ان کو ( اس واقعیت سے آگاہ کرنے کی خاطر) کہہ دیجیے: کیا میں تمہیں بتائوں کو اِس دنیوی زندگی کی متاع سے کہیں افضل و اعلٰی چیز تمہارے لیے کیا (چھپا کر رکھی گئی ) ہے ؟ سُنو! جو لوگ ہدایت و جنت کی طلب و جستجو کرتے اور گمراہی و جہنم سے ڈرتے رہتے ہیں، ان کے پروردگار و مالک کے پاس باغات ہیں( ثمر و شاداب) ، جن کے نیچے پانی کے چشمے رواں دواں رہتے ہیں: ان میں وہ ہمیشہ زندگی کریں گے ؛ اور وہاں ان کے لیے پاکیزہ خوش ذوق بیویاں ہوں گی ۔ سب سے بڑھ کر اللہ کی رضا (Blessing) ان کے شاملِ حال ہوگی، اور اللہ کے بندے اُس کی نظرِ التفات میں ہوتے ہیں ( دُنیا اور جنت دونوں میں)۔
</item><item>جو لوگ یہ استدعا کرتے ہیں ! ’’ہمارے پروردگار و مالک! ہم ایمان لائے ہیں (یعنی ہم نے تیری ذات و صفات، تیرے رسولؐ و قرآن اور دینِ اسلام کو دل و جان سے تسلیم کر لیا ہے) ، لہٰذا ہماری خطائوں او رگناہوں سے در گزر اور ان کی پردہ پوشی فرما اور ان کو بخش دے، اور ہمیں دُنیا میں خوف و خطر اور غم و اندوہ کی آگ اور آخرت میں آتشِ جہنم کے عذاب یا کرب سے محفوظ و مصئون رکھنا ‘‘۔ حواشی نمبر ۴ - عذاب النار : قرآن حکیم کی وسیع المعانی اصطلاحت ہے۔ دنیوی لحاظ سے اس کا مطلب آتشِ خوف و حُزن ہے جو دلوں کو مُحیط ہوجاتی ہے، اور انسان کو عذاب میں مبتلا کر کے نفسِ بیقرار بنا دیتی ہے۔ حسنہ اگر انسان کو نفس مطمئنہ بناتی تو سیّئہ اسے نفس بیقرار بناتی ہے ۔ بلحاظِ آخرت اس سے مراد دوزخ کی آگ کا عذاب ہے ۔ یہ آگ وہاں جسم و دل دونوں کو محیط ہو کر انھیں جلاتی رہے گی۔(الھمزہ ۱۰۴:۱ تا ۹۔آخرت کے لحاظ سے حسنہ کا مطلب جنت قرۃ العین اور اس کی نعمتیں ہیں ؛ اور اس کی ضد سیّئہ کا مطلب جہنم کا اذیتناک عذاب ہے ۔
</item><item>یہی لوگ صبر کرنے والے، یعنی مشکلات و مصائب اور خوف و خطر کے حالات میں حوصلہ و ہمت ہارنے، جی چُرانے اور راہِ فرار اختیا کرنے کی بجائے ثابت قدم رہنے اور ہمت و جوانمردی اور حوصلہ و عزم کا مظاہرہ کرنے والے، قول و فعل کے سچے اور زندگی بسر کرنے والے ، بندگانِ تسلیم و رضا اور اللہ کی راہ میں خرچ کرنے والے (یعنی زکوٰۃ اور العفو اسلامی حکومت کو دینے اور اپنے انسانی حق سے محروم اور اہل احتیاج سے مالی تعاون کرنے والے) اور آخرِ شب مغفرت ، یعنی گذشتہ گناہوں کی معافی و بخشش اور آئندہ کے لیے اپنی حفاظت کی دُعائیں مانگنے والے ہیں ۔
</item><item>اللہ تعالی خود ( اس حقیقت عظمیٰ کی) شہادت دیتا یا تصدیق کرتا ہے کہ اُس کے سوا کوئی اور الٰہ یعنی معبود و محبوب، مطلوب و مقصود اور حاکم و مُطاع نہیں؛ نیز ملائکہ اور اہلِ علم بھی، جو عدل و انصاف پر قائم و دائم رہنے والے ہیں، شہادت دیتے یا تصدیق کرتے ہیں کہ اُس اللہ کے سوا کوئی اور اِلٰہ نہیں، جو بے قیاس قوت و غلبہ رکھنے والا - انتہائی دانا و بینا اور کمال دانشمندی سے اُمُور سر انجام دینے والا ہے ۔
</item><item>اللہ تعالیٰ کے نزدیک دین یا کل حیاتِ انسانی کا نظام، اسلام ہے، یعنی اس کا معاشرتی نظام ہے، جس میں افراد، اللہ تعالیٰ کے بندگانِ تسلیم و رضا بن کر اس کے قوانین و احکام اور تعلیمات کے مطابق امن و سلامتی سے حیاتِ طیبہ بسر کرتے ہیں۔ جن (سابق ) اُمتوں کو الکتاب (Scripture) یا نوشتہء الٰہی دیا گیا، انھوں نے (کتاب ) العلم پالینےکے بعد باہمی ضد و حسد کے باعث ( اس کی آیات یا قوانین و احکام کی تاویل میں ) اختلاف کیا (اور فرقے فرقے بن گئے)۔ جو لوگ اللہ کے قوانین و احکام اور تعلیمات کو ماننے سے انکار کرتے ہیں (اُن کو یاد رکھنا چاہیے کہ) اللہ (کا قانون مکافات عمل) تیزی سے ، یعنی ساتھ ساتھ حساب چُکانے والا ہے ۔ ( اور قیامت کو کل افرادِ نسلِ انسانی کے کل اعمال کا حساب بیباق کرے گا )۔
</item><item>(پیارے نبی ؐ! )اگر کافر اور اہل کتاب آپ سے حجت بازی کی خاطر بحث و نزاع کرنے لگے تو ان سے کہہ دیجیے کہ میںتو اللہ( کے احکام و قوانین اور تعلیمات) کے سامنے سر تسلیم خم کر چکا ہوں او رمیرے پیرو کار بھی۔ آپ اہلِ کتاب(یثرب کے یہود و نصاریٰ ) اور اَن پڑھ لوگوں ( قبائل عرب) سے پوچھیے: ’’کیا تم بھی (ہماری طرح) اللہ کے بندگانِ تسلیم و رضا بن چکے ہو؟ (اگر نہیں تو اب بن جائو)، ایسا بن گئے تو ہدایت، یعنی اپنے سفرِ زندگی کی حسین و فطری راہِ راست پر چل کر اپنی آخری منزلِ مقصود پر پہنچ جائو گے جو جنت قرۃ العین ہے‘‘۔ اگر وہ آپ کی دعوت سے منہ موڑیں ( تو آپ دل برداشتہ نہ ہوں، کیونکہ ) آپ کا وظیفہء (نبوت) تو تبلیغِ حق کرنا ہے ؛ اور اللہ اپنے بندوں کا نگرانِ حال ہے۔
</item><item>جو لوگ اللہ کی آیات یعنی اس کے احکام و قوانین او رتعلیمات کو ماننے سے انکار کرتے ہیں، اور انبیاء کو نا حق ہلاک کرتے رہے ہیں ، اور عامۃ الناس میں سے ان کا بھی خون کرتے ہیں، جو عدل و انصاف کرنے کی تلقین کرتے ہیں (یعنی لوگوں کو اُن کے اِنسانی حقوق، خصوصاً حق معلوم دینے کی وعظ و نصیحت کرتے ہیں، اُنھیں (ناحق ِ خون انسانی کرنے کا مزہ لینے کی پاداش میں ) اپنے دل کے خون ہونے کی اذیتوں (نمبر ۵) کا مزہ لینے کی نوید سنا دو ۔ حواشی نمبر ۵ - لطیف نکتہ : عذاب کے مادہ عذب میں شیرینی و مزہ کا مفہوم بھی پایا جاتا ہے (تاج ، اساس ، لسان )۔
</item><item>ایسے لوگوں کے اعمالِ صالحہ کے حسین اثرات یا حسنات (اُن کے کفر و خونریزی کی برق فنا سے)غارت ہوجاتے ہیں، لہٰذا وہ ان سے اس دنیا اورآخرت دونوں میں محروم رہتے ہیں ۔ ان کو بچانے یا مدد دینے والا کوئی ہے نہ آخرت میں ہوگا۔
</item><item>کیا آپ نے ان لوگوں کے حال و کردار میں غور و فکر کیا ہے، جن کو اللہ کی کتاب میں سے علم دیا گیا ہے ؛ اور جب ان کو اس کتاب کی طرف بُلایا جاتا ہے کہ وہ حکم بن کر ان کے اِختلافات کا فیصلہ کردے تو ان کا ایک فرقہ اس سے منہ موڑ لیتا ہے؛ اور اصل یہ ہے کہ وہ سارے کے سارے اللہ کی کتاب سے روگرداں ہیں۔
</item><item>یہ ایسا اس لیے کرتے ہیں کہ وہ سمجھتے اور کہتے ہیں کہ ’’بالفرض، ہمیں دوزخ کی آگ اگر چھوئے گی بھی تو صرف گنتی کے چند روز تک‘‘َ (اصل یہ ہے کہ ) وہ اپنی افتراء پردازیوں، یعنی من گھڑت روایات و عقائد کے سبب دین (کے قوانین و احکام اور تعلیمات ) کے بارے میں دھوکے، یعنی غلط فہمیوں میں مبتلا ہیں ۔
</item><item>اس وقت ان کا کیا حال ہوگا جب قیامت کے روز جس کے آنے میں قطعاً شک و شبہ نہیں کیا جاسکتا، ہم ان کو اپنے حضور جمع کریں گے اور ہر ایک شخص کو اس کے اتکساب(حسنات و سیّئات) کا پورا پورا صلہ دیا جائے گا ، اور کسی کے ساتھ قطعاً ناانصافی یا زیادتی نہیں کی جائے گی۔
</item><item>(دل کے ایقان و اذعان کے ساتھ ) اس( واقعیت) کا اعتراف و اِظہار کرو: اے اللہ تعالیٰ! صرف تُو ہی بادشاہت یا حاکمیت اعلیٰ (Sovereignty and Supreme Authority) کا مالک ہے۔ تُو (اپنے قانونِ تدبیری و مشیت (نمبر ۷) (Allah\'s (Law of Prudential Planning and Will کے مطابق ) جسے قابل نہیں سمجھتا) اُس سے بادشاہی واپس لے لیتاہے۔ اسی طرح تُو (جسے عزت کا سچا طبلگار و مستحق دیکھتا ہے ) اُسے سطوت و صولت عطا کرتا ہے اور تُو اُسے (جو تیرے قانونِ احترامِ آرزو کی رُوسے مذموم کرتوتوں سے اپنی تحقیر و تذلیل کرتا ہے )لوگوں کی نظروں سے گرا دیتا ہے ۔ (لیکن اصل یہ ہے کہ اپنے بندوں کو عطا کرنے کے لیے ) تیرے قبضۂ قدرت میں خیر ہی خیر ہے؛ یعنی تُو اپنے بندوں کو خیر و حسنہ، رحمت و مغفرت، فوز و فلاح (نمبر ۸) ، دُنیوی و اُخروی حسنہ اور رُشد و ہدایت ہی سے نوازنا چاہتا ہے۔ (اے بنی نوعِ انسان!) یقین مانو کہ اللہ ہر شے اور اُس کے کرنے پر قدرتِ کاملہ رکھنے والا ہے۔ نمبر ۶۔ نکتہ: شئے اور چیز میں یہ لطیف فرق ہے کہ شئے اُس چیز کو کہتے ہیں ، جسے اللہ سبحانہ و تعالیٰ کرنا چاہتا ہے۔ حواشی نمبر ۷ - قانون تدبیری و مشیت (Allah\'s Law of Prudential Planning and Will) : اللہ تعالٰ مدبر الامور ہے ، اپنے علم و حکمت کی بناء پر اُمور کو سر انجام دینا، اس کی سنتِ حسنہ ہے، جسے قانونِ تدبیری و مشیت سے تعبیر کیا گیا ہے۔ حواشی نمبر ۸- فوز و فلاح : کی اِصطلاحِ قرآنی میں خوف و حزن کے عذاب النار سے نجات پانے، نشو و نما پانے، ترقی کرنے اور کامیابی حاصل کرنے کا مفہوم پایا جاتا ہے ۔ جنت اور رضوان اللہ پانے کو قرآن عظیم نے فوزِ عظیم سے تعبیر کیا ہے (التوبہ ۹:۷۲؛ ۸۹، ۱۰۰ و بمواضع کثیرہ)۔ فلاح (مادہ ف ل ح): اس کا معنیٰ پھاڑنا یا شق کرنا ہے۔ مثلاً کھیت میں ہل چلا کر زمین شق کرنا اور دانۂ روئیدہ کا جوشِ نمو سے زمین کا پھاڑ کرنکلنا، نشو و نما پانا اور بار آور ہونا۔ ایسی بنا پر کسان کو فلاح کہتے ہیں۔ چنانچہ جوشخص اپنے قلب و نفس کا تزکیہ کرتا ہے، یعنی اُن کو جرم و گناہ اور ظلم و شرکے کے اندھیروں اور بارِ گراں سے نجات دیتا ہے ، اور اس کانورِ قبلی ترقی کرنے لگتا ہے، وہی ’’فلاح ‘‘ پاتا ہے۔ قرآن مجید کی زبان میں ٭ قَدْ اَفْلَحَ مَنْ تَزَکّٰی O (الاعلیٰ ۸۷:۱۴) : فلاح پاگیا وہ جس نے (اپنے قلب و نفس کا ) تزکیہ کیا۔
</item><item>تُو ہی (اپنے قوانین ِ طبیعی و تدبیری کے مطابق) رات کو دن میں لاتا ہے اور دن کو رات میں داخل کرتا ہے: اور اسی طرح تُو جاندار کو بے جان سے اور بے جان کو جاندار سے نکالتا ہے؛ (یعنی اُس کے قوانین تدبیری و احترامِ آرزو کے مطابق کسی مرد مجاہد و صالح کے سُلب سے کاہل و طالع اولاد نشوو نما پاتی ہے اور کسی کاہل و طالح باپ کے صلب سے مُجاہد و صالح اولاد پروان چڑھتی ہے ۔ ان قوانین کا اطلاق قوموں پر بھی ہوتا ہے۔ چنانچہ جو لوگ اللہ تعالیٰ کے قوانین و احکام کے مطابق زندگی کرتے ہیں) تو اُن پر اپنے فضل سے نعمتوں کے دروازے کھول دیتا ہے۔
</item><item>اہلِ ایمان کو چاہیے کہ وہ مؤمنوں کے سوا ہر گز کافروں کو حامی و دوست نہ بنائیں ، اور جو ایسا کرے گا اُسے اللہ سے کچھ ملنے کا نہیں (کہ اس کا رابطہ اللہ سے کٹ جائے گا)، البتہ (امن و سلامتی کے معاہدے کے دوران) ان سے روابط قائم کر سکتے ہو، لیکن اُن سے محتاط ہو اور اپنے تحفظ یا دفاع کا پورا پورا انتظام کر لیا کرو ۔ اور اللہ اپنے نفس، یعنی قانون مکافاتِ عمل سے تمہیں متنبہ کرتا ہے، اور حیاتِ انسانی کے سفر کی آخری منزل اللہ ہی کی حضوری ہے ( اس کے یہ معنی بھی ہوسکتے ہیں : حیات انسانی کی ہجرت کا مُنتہائے مقصود اللہ ہے)۔
</item><item>(پیارے نبیؐ! ) لوگوں پر واضح کر دو کہ جو کچھ تمہارے سینوں (نمبر ۹) (دل و دماغ یا نفس۔ باطنی نظام کا حصہ ) میں ہے ، اُسے چھپائو یا ظاہر کرو، اللہ اُسے خوب جانتا ہے ؛ نیز جو کچھ آسمانوں یا سماوی کُردوں میں ہے یا ارضی کُرے یا زمین میں، سب اس کے علم و نظر میں ہے(یعنی اللہ پر مُستحضر ہے)۔ اور اللہ ہر شےا ور اس کے کرنے پر قدرتِ کاملہ رکھنے والا ہے ۔ حواشی نمبر ۹- حسی۔ نفسی نظام (باطنی نظام) : یہ انسان کی حسی ۔ قلبی۔ نفسی نامیاتی قوتوں کا نظام ہے، جو اپنی سلیم یا حسین و فطری حالت پر ہو تو انسان کی اس کے حقیقی معروضِ حُسن و عشق (= الٰہ جمیل ) اور رب عاشق (= رحمن ) کے حسین و فطری اور پائیدار و راست راستے کی طرف رہنمائی کرتا اور اس میں اس پر چلنے کا داعیہ بھی پیدا کرتا ہے، تاکہ وہ اس کے قرب و رضوان اور ہم نظری و ہم کلامی حاصل کرے، جو مقصودِ ایمان و دین، غایتِ زندگانی اور مشیتِ ایزدی ہے ۔ حسی۔ قلبی، نفسی نظام کے زیادہ اہم اجزائے لا ینفک جو عامل و معمول یا موثر و اثر پزیر ہیں، یہ ہیں ، حواسِ خمسہ میں سے سامعہ و باصرہ (Hearing and sight) ، قلب یا دل و دماغ کے نطام میں سے جمالیاتی حِسّ (Aesthetic sense) ، وجدان (Intuition) ، عقل (Intellect) ، جمالیاتی شعور (Aesthetic consciousness) ، ضمیر (Conscience) ، حافظہ (Memoy) ، فکر (Thought) ، اور نطامِ نفس میں نفس امارہ، نفس لوامہ اور نفس مطمئنہ(تفصیل کے لیے دیکھیے، حُسنِ تفسیر جلد اول ، ص ۶۶، ۶۷)۔
</item><item>جس روز ہر متنفس یا شخص اپنے کیے ہوئے اِحسان و حسنہ کے کاموں او راعمالِ سُوء کے نتائج کو (اپنی گردن میں پیوست اُلوہی ٹیلیویژن میں ، جو اس کے سامنے رکھا جائے گا) مشہود پائے گا (الاسراء ۱۷:۱۳ ) ، تو حسرت سے کہے گا: ’’اے کاش! میرے اور میرے ان اعمالِ سُوء کے نتائج کے درمیان کالے کوسوں کا فاصلہ ہوتا ۔ اور اللہ اپنے قانون مکافات عمل سے تمہیں مُتنبہ (Warn) کرتا ہے (کہ ہرگز اعمالِ سُوء نہ کرو )، اور جہاں تک اللہ کا تعلق ہے، وہ تو اپنے بندوں پر بے قیاس لُطف و کرم کرنے والا ہے۔
</item><item>(پیارے نبی ؐ!) لوگوں پر واضح کر دو کہ ’’اگر تم اللہ سے محبت کرتے ہو تو میری پیروی کرو (Follow me) یا میرے نقشِ قدم پر چلو، اللہ تم سے محبت کرے گا اور تمہارے قصور معاف کردے گا ؛ او راللہ تو ہے ہی بخشنے والا اور حفاظت کرنے والا (Off-forgiving and (Guardian - بے حد ترس کھانے اور رحمت ارزانی کرنے والا (Most Merciful) ۔
</item><item>(لوگوں سے ناصحانہ طور پر کہیے کہ اللہ اور اس کے رسول کی اطاعت کرو (Obey)؛ اگر وہ رُو گردانی کریں یا نہ مانیں، تو یاد رکھیں کہ ان مُنکروں سے اللہ بھی محبت نہیں کرتا ۔
</item><item>اللہ نے آدم ؑ اور نوح ؑ اور ابراھیم ؑ کے خانوادے اور عمران ؑ کے گھرانے کو (اپنے عہد کی اقوام عالم پر فضیلت و بزرگی دی تھی۔
</item><item>ان میں سے بعض ، بعض کی نسل میں سے تھے، اور اللہ سب کچھ سننے والا - سب کچھ جاننے دیکھنے والا ہے ۔
</item><item>(سُنو!) جب عمران (Imran) کی ایک عورت نے دُعا کی تھی : ’’اے پروردگار و مالک! میں نے جو میرے پیٹ میں ہے، اسے تیری نذر کیا اور اپنے سے جدا و آزاد کرکے تیرے دین کی اقامات اور بندوں کی ہدایت کے لیے وقف کیا؛ اُسے مجھ سے قبول فرما۔ یقینا تُو سب کچھ سننے والا - علم کلی رکھنے والا ہے۔
</item><item>چنانچہ جب اس کے ہاں بچے کی ولادت ہوئی تو حسرت سے عرض کیا : ’’پروردگار و مالک! میں نے تو لڑکی جنی ہے ‘‘۔ لیکن اللہ کو علم تھا جو اس کے ہاں پیدا ہوا تھا ۔ پھر عرض کیا : ’’(تبلیغ و جہاد کے لیے تو لڑکا زیادہ موزوں تھا ، اور (لڑکا اور لڑکی تو برابر نہیں ہوتے۔ بہر حال، میں نے اس کا نام مریمؑ (Mary) رکھا ہے، اور اسے اور اس کی اولاد (Offspring) کو ملعون یا راندۂ درگاہ شیطان سے تیری پناہ میں دیتی ہوں۔
</item><item>اُس کے پروردگار و مالک نے اُسے خوشی سے قبول کر لیا اور اُس کے حُسنِ نشوو نما کا احسن بند وبست کر دیا اور زکریا (Zakariya)کو اس کا کفیل و سرپرست مقرر کیا ۔ زکریا ؑ جب کبھی ہیکل یا عبادت گاہ میں اس کو دیکھنے جاتے تو اس کے پاس کھانے پینے کی چیزیں پاتے تو پوچھتے : اے مریم ؑ! یہ چیزیں کیسے یا کس طرح تمہارے پاس آئی ہیں؟‘‘ وہ جواب دیتیں : یہ اللہ کا دیا ہے ‘‘ بے شک اللہ ( بمقتضائے حکمت) جسے چاہتا ہے انسان کے اندازے اور توقع سے وافر دیتا ہے۔ نمبر ۱۰ ۔ نکتہ : ہم عموماً یہ کہا کرتے ہیں : ’’ھذا من فضل ربی‘‘! ’’یہ اللہ کا دیا ہے‘‘ ۔ ٹھیک یہی مفہوم ہے حضرت مریم ؑ کے اس جواب کا : ھُوَ مِِنْ عِنْدِ اللّٰہ ط لیکن بعض مفسرین کایہ کہناکہ حضرت مریم ؑ کے پاس جنت سماوی سے پھل وغیرہ آتے تھے، بے بنیاد ہے۔
</item><item>اس وقت زکریا نے اپنے پروردگار و مالک سے دُعا مانگی اور استدعا کی :’’پروردگار و مالک ! اپنی رحمت سے مجھے پاکباز و صالح اور ہونہار اولاد (Offspring) عطا فرما ۔ بلا شبہ تو دعا سننے والا ( اور قبول کرنے والا، یعنی مستجیب الدعوات ) ہے۔
</item><item>وہ ابھی ہیکل کی قربان گاہ میں صلوٰۃ یا نماز میں بحالت قیام ہی تھا کہ فرشتوں نے اُسے آواز دی کہ اللہ تمہیں ( فرزند ) یحییٰ (Yahya) کی بشارت دیتا ہے ۔ وہ اللہ کے کلام کو سچا ثابت کرنے والا، قوم کا سردار اور ضبط نفس کرنے والا، نیز مصلح و محسن اور عادل نبی ؑ ہوگا۔ ۱۱۔ نکتہ : یحییٰ کے معنی ہیں : زندہ رہنے والا یا بڑی عمر پانے والا اور مُردہ قوم کو زندہ کرنے والا۔
</item><item>زکریا نے عرض کیا : پروردگار و مالک ! میرے ہاں لڑکا کیسے پیدا ہوگا، جب کہ میں بوڑھا ہوچکا ہوں اور میری بیوی بانجھ (Barren) ہے؟ اللہ نے (بذریعہ وحی) فرمایا : ایسا ہی ہوگا ،، یعنی لڑکا ضرور پیدا ہوگا ۔ اللہ اپنے قانونِ تدبیری و مشیت کے مطابق اُمور سر انجام دیتا ہے ( کہ یہ اس کی سُنت ہے)۔
</item><item>( یہ سن کر) اُس نے عرض کیا : ’’پروردگار و مالک! میرے لیے کوئی فرمان ہے تو بتا دیجیے ‘‘۔ اِرشاد ہوا: ’’تمھارے لیے یہ حکم ہے کہ تین شب و روز لوگوں سے بات چیت نہ کرنا، البتہ اِشارہ و کنایہ سے ایسا کرسکتے ہو۔ (ان ایام میں ) اپنے رب کی صفات و نعمتوں اور احکام و تعلیمات میں کثرت سے تفکر بالحق یعنی حکیمانہ غور و فکر کرتے رہنا، اور (معمول کے مطابق) صبح و شام ’’اپنے فرائض سر انجام دیتے رہنا‘‘ (یہ مطلب ہے سبح کا)۔ ۱۲ - وضاحت: سبح قرآن مجید کی از بس اہم ذو معنی اصطلاح ہے۔ اس کے بُنیادی معنی اپنے فرائض سر انجام دینے کے ہیں (کلید لغاتِ قرآن در حسن تفسیر جلد اول)۔
</item><item>پھر ملائکہ یا فرشتوں نے کہا: ’’اے مریم ؑ ! اللہ نے تمہیں ایک اہم مقصد کے لیے منتخب کیا ہے ، وہ تمھیں لوگوں کے بہتانوں سے بری الذمہ کرے گا او رپاکیزہ و پاکدامن رکھے گا؛ نیز خواتینِ عالم پر تمہیں فضیلت دے گا‘‘۔
</item><item>اے مریم ؑ ! اپنے پروردگارو مالک کی فرماں بردار بن کر رہنا، اور اس کے حضور سجدہ اور رکوع کرنے والوں کے ساتھ رکوع کرتے رہنا، یعنی تم بھی اللہ کے بندگانِ تسلیم و رضا کے ساتھ احکامِ الٰہیہ پر عمل کرنے میں سر گرم رہنا ۔
</item><item>(پیارے نبی ؐ!) یہ تمہارے علم سے مخفی ماضی کی باتیں ہیں ، جن کو ہم تمہیں بذریعہ وحی ( و تنزی) بتا رہے ہیں۔ تم اس وقت ان لوگوں (یعنی ہیکل کے پُجاریوں) کے پاس نہ تھے جب وہ مریم ؑ کو اپنی کفالت میں لینے کے لیے قلمیں پھینک پھینک کر قرعہ اندازی کر رہے تھے۔ اس وقت بھی تم وہاں موجود نہ تھے جب وہ اس بارے میں آپس میں بحث و نزاع کر رہے تھے ، یا جھگڑ رہے تھے۔
</item><item>جب فرشتوں نے کہا : ’’اے مریم ؑ! اللہ اپنی طرف سے تمہیں اِس اہم بات، یعنی ولادتِ فرزند کی بشارت دیتا ہے۔ اس کا نام مسیح عیسیٰ ؑ ابن مریم ؑ (Christ Jesus, the son of Mary) ہے، اور وہ دنیا و آخرت میں صاحبِ وجاہت ا ور اللہ کا قُرب رکھنے والوں میں سے ہوگا۔
</item><item>اور بچپن سے لے کر کہولت یا اُدھیڑ عمر تک لوگوں سے (ناصحانہ و حکیمانہ) باتیں کرے گا اور عدل و اِحسان اور خیر و حسنہ کرنے والوں میں سے ہوگا۔
</item><item>(یہ بشارت سُن کر) مریم ؑ نے عرض کیا: ’ ’ پروردگار! میرے ہاں بچہ کیسے پیدا ہوسکتا ہے، جبکہ مجھے کسی بشر نے چُھوا تک نہیں؟‘‘ ارشاد ہوا :’’ایسا ہی ہو کر رہے گا‘‘؛ یعنی لڑکا ضرور پیدا ہوگا۔ اللہ جو چاہتا ہے تخلیق کرتا ہے جب وہ کسی چیز کی تخلیق کرنے کا فیصلہ کر لیتا ہے تو بس اُس چیز کو ( جو اس کے نفس میں ہوتی ہے) ارشاد کرتا ہے : بن جا تو وہ معرض وجود میں آجاتی ہے ( لیکن سنت الٰہی کے مطابق بتدریج یا درجہ بدرجہ، جیسے بچہ اپنی ماں کے پیٹ میں نشو و نما پا کر پیدا ہوتا ہے۔
</item><item>اور وہ (اللہ) اُسے کتاب و حکمت اور تورات و انجیل کی تعلیم دے گا۔ ۱۳ - وضاحت: کتاب سے مراد عام کتابیں بھی ہوسکتی ہیں ( لٹریچروغیرہ) اور فن انشا پردازی بھی۔ حکمت کے معنی ہیں : دانشمند اور دانشمندانہ طریقے سے اُمور سر انجام دینا۔
</item><item>نیز بنی اسرائیل کی طرف میرا رسولؑ ہوگا ۔( وہ اُن میں اپنی رسالت کا یقین پیدا کرنے کی خاطر ان سے کہے گا : ) میں تمہارے پروردگا ر و مالک کی طرف سے (اپنی رسالت کے ثبوت میں ) تمہارے لیے بصیرت افروز نشانات لے کر آیا ہوں ( اور وہ یہ ہیں کہ ) میں تمھارے سامنے مٹی سے پرندے کی شبیہہ بناتا ہوں، پھر اس میں پُھونک ماروں گا تو وہ اللہ کے حکم سے اُڑنے والا پرند بن جائے گا؛ اور اندھوں اور کوڑھیوں کو چنگا کیے دیتا ہوں؛ نیز اللہ کے حکم سے مُردے کو زندہ کر سکتا اور بتا سکتا ہے کہ تم نے کیا کھایا اور اپنے گھروں میں کیا ذخیرہ ر رکھا ہے ۔ ان نشانات میں تمہارے لیے بصیرت افروز سامانِ ہدایت ہے ، اگر تم ایمان لانے والے ہو تو، یعنی اگر تم میں مومن بننے کی سچی آرزو ہو تو ۔ حواشی نمبر ۱۴- اس آیہ فکر انگیز کو اگر تمثیلی مانا جائے تو اس کا ترجمہ بانداز دیگر کرنا بہتر ہو گا ۔ اس سے پہلے دو ایک معروضات پیش کرنا ضروری سمجھتا ہوں انجیل سے ثابت ہے کہ حضرت عیسیٰ علیہ السلام (ملک کے سیاسی حالات اور محکوم بنی اسرائیل کے نفیساتی احول و ظروف کی نزاکت کو محسوس کرتے ہوئے ) ان سے تمثیلات (Similies) یا تمثیلی انداز میں کلام کرتے تھے۔ قرآن حکیم نے حضرت عیسیٰ علیہ السلام ک تمثیلی کلام کو بعینہٖ عربی میں نقل کردیا ہے ۔ سالہ سال کے مخلصانہ تدبر فی القرآن کے نتیجے میں یہ تلمیذ القرآن اِس نتیجے پر پہنچا ہے کہ اگر کلامِ عیسیٰ ؑ کو تمثیلی نہ مانا جائے تو پھر اُن کو اُلُوہی صفات کا مالک ( یا اللہ) ماننا لازم آتا ہے ، جو شرک ہے ۔ دوسرے، اگر یہ واقعی معجزات ہوتے اور لوگ دیکھتے تو ہو یقینا حضرت عیسیٰ علیہ السلام پر ایمان لے آتے، لیکن ایسا نہیں ہوا۔ اُن کی شب و روز کی تبلیغ کے نتیجے میں قرآن مجید اور تورات کی روسے صرف بارہ لوگ ایمان لائے تھے ، جن کو ’’حواری‘‘ کہتے ہیں ۔ اس بنا پر یہ کہنا قرین صواب ہے کہ حضرت عیسیٰ علیہ السلام کی زیر بحث باتیں تمثیلات تھیں۔ یہ مان کر اب اس آیت کا ترجمہ پیش کیا جاتا ہے۔ ۴۹- اور وہ بنی اسرائیل کی طرف ( اللہ تعالیٰ کے ) رسول ؑ ہوں گے اور اُن سے کہیں گے :’’میں تمھارے پاس تمھارے پروردگار و مالک کی طرف سے ایک بصیرت افروز نشانی لے کر آیا ہوں۔ میں ان لوگوں کو جو محض بے جان پیکرانِ آب و گِل ہیں ، اللہ تعالیٰ کے قوانین و احکام اور تعلیمات پر ایمان لانے کی دعوت دوں گا، اگر وہ مان گئے تو ان میں زندگی کی رُوح پھونک دوں گااور وہ طاقت کے پروں پر اُڑنے لگیں گے ؛ نیز قلب کے اندھوں کو بینا اور برص یا کوڑھ ایسے گھنائونے مرض شرک میں مبتلا لوگوں کو شفا یاب کر دوں گا ؛ نیز تم جو روزی کھاتے ہو اور گھروں میں جو مال و منال ذخیرہ کرتے ہو، ان کی علت و حرمت کے متعلق بتائوں گا ، یعنی وہ حلال ہیں یا حرام ؟ اگر تم میں ایمان لانے کی طلب و جستجو ہے تو اس میں تمہارے لیے بصیرت افروز نشانی ہے۔
</item><item>اور تورات میں جو احکام و تعلیمات اور قوانین میرے زمانے میں موجود ہیں ، میں ان کی تصدیق کرنے آیا ہوں؛ نیز اِس لیے بھی کہ تم پر کچھ چیزیں جو حرام کر دی گئی تھیں ، اُن کو (اللہ کے حکم سے) تمھارے لیے حلال کر دوں۔ تمھارے لیے بصیرت افروز نشانی بھی لے کر آیا ہوں، لہٰذا اللہ سے محبت کرو اور اس کے قانونِ مجازات سے ڈرو، او رمیرا کہا مانو!
</item><item>یقین جانو! اللہ ہی میر ا پروردگار و آقا ہے اور تم سب کا بھی پروردگار و آقا ہے ۔ لہٰذا اس کے احکام و قوانین اور تعلیمات کو دل و جان سے تسلیم بالعمل کر و ، یعنی ان پر برضا و رغبت عمل کرو اور ان کے مطابق کل زندگی کرو ۔ یہی صراط مستقیم ہے ، یعنی اللہ کی فطری و حسین اور قائم و دائم رہنے والی راہِ راست ہے ، جو اہل آرزو کو ان کی منزلِ آخر پر پہنچاتی ہے جو جنت قرۃ العین ہے۔ حواشی نمبر ۱۵ - کل زندگی سے مراد ہے : انفرادی و اجتماعی، مادی و معنوی اور دُنیوی و اُخروی زندگی۔ راہِ راست کا مطلب ہے: حسین، فطرتی، سیدھا او رسچا راستہ ۔
</item><item>پھر ( کچھ عرصے بعد حضرت ) عیسیٰ علیہ السلام نے ان، یعنی بنی اسرائیل میں انکار نبوت و سرکشی کو محسوس کیا تو (اپنے حواریوں سے) استفسار کیا : ’’کون اللہ کی راہ میں میرا حمایتی و مددگار ہے‘‘؟ اُن کے حواریوں ( یعنی چند سچے پیرو کاروں ) نے جواب دیا ’’ہم اللہ کی جماعت ہیں، اس کی خاطر آپ کے حامی و مددگار ہیں ۔ ہم اللہ کے احکام و قوانین اور تعلیمات کو تسلیم بالیقین کر چکے ہیں اور آپ شاہدرہیں کہ ہم اللہ کے بندگانِ تسلیم و رضا ہیں‘‘۔
</item><item>( پھر انہوں نے عرض کیا:) ہمارے پروردگار و مالک ! جو یعنی انجیل تو نے نازل کی ہے ، ہم نے اس کے احکام و قوانین او ر تعلیمات کو تسلیم بالیقین کرلیا ہے ، اور تیرے اس رسول ( حضرت عیسیٰ ؑ) کی پیروی اختیار کر لی ہے ۔ ہمارا نام حق کے شاہدوں میں لکھ لے، یا ہمیں اپنے انعام یافتہ بندوں ----شہداء میں شامل کر لے!
</item><item>اور بنی اسرائیل نے ( حضرت عیسیٰ علیہ سلام کو مصلوب کرانے کی) ایک عیارانہ چال چلنے کی تدبیر کی، اللہ نے عیسیٰ ؑ کو بچانے اور یہود کی چال ناکام بنانے کی خاطر) اپنی حکیمانہ تدبیر کی ۔ اور اللہ تو احسن و اکمل اور حکیمانہ تدبیریں کرنے والا ہے ۔
</item><item>پھر اللہ نے ( حضرت عیسیٰ کو مصلوب و ہلاک ہونے سے بچا لیا تو ) فرمایا : ’’اے عیسیٰ ! میں تمھیں وفات دینے والا اور اپنے مقام قرب کی طرف رفعت دینے والا اور کفر کرنے والوں ( کے بُہتانوں) سے تمھیں پاک او ربری الذمہ کرنے والا ہوں، نیز تمھاری پیروی کرنے والوں کو کافروں پر روزِ قیامت تک غلبہ دینے والا ہوں۔ انجامِ کار ، تم سب میرے حضور لوٹ آئو گے تو جن باتوں میںتم اختلاف کرتے تھے، اُن کے متعلق تمھارے درمیان فیصلہ کروں گا ( کہ حق پر کون تھے اور باطل پر کون!) ۔ ۱۶ - نکتہ: روزِ قیامت تک کے محاورے سے اہل عرب عرصہ دراز کا مفہوم لیتے ہیں۔
</item><item>جن لوگوں نے کفر یعنی ایمان لانے سے انکار کی راہ اختیار کی تو (اس جُرم کی پاداش میں) میرا قانون مجازات اُن کو دنیا اور آخرت دونوں میں شدید ترین عذاب دے گا اور اُن کا کوئی مددگار نہ ہوگا۔ دوسرے لفظوں میں ، جو لوگ اللہ کے سچے نظامِ زندگی میں آنے کے بجائے شیطان کے باطل نظامِ زندگی میں رہیں گے، اس کے نتیجے میں، ان کا شدید ترین کرب و بلا میں مُبتلا اور بے یار و مدد گار ہوجانا یقینی ہے کہ یہ قدرت کا قانونِ مجازات (Law of Retribution) ہے ۔
</item><item>(بخلاف اس کے ) جو لوگ ایمان لائے اور انھوں نے عدل و اِحسان او رخیر و حسنہ کے کام کیے ہوں گے، اللہ اپنے قانون مکافات کے مطابق ان کو پورا پورا اجر دے گا؛ اور اللہ نا انصافوں، لوگوں کے اِنسانی حقوق کے غاصبوں اور ان پر ظلم و ستم کرنے والوں کو قطعاً پسند نہیں کرتے۔
</item><item>(پیارے نبی ؐ!) یہ جو ہم آپ کو بذریعہ وحی بتا رہے ہیں، بصیرت افروز عبرتناک تاریخی حقائق بھی ہیں اور حکمت آموز نصائح بھی۔
</item><item>یقین مانو ! عیسیٰ ؑ ( کی پیدائش) کی مثال اللہ کے نزدیک آدم (انسان کی پیدائش ) ایسی ہے ؟ اس کی تخلیق تُراب یعنی خشک سرزمین میں کی اور پھر اسے کہا : ’’(مکمل بشر) بن جا تو وہ ایسا بن گیا‘‘۔ ۱۷۔ نکتہ: ہم معلوم کر چکے ہیں کہ قرآن حکیم کی رو سے آدم (= آدمی، انسان یا بشر) کی تخلیق اللہ تعالیٰ کے حکم او رمشیت و حکمت کے مطابق چھے ارتقائی مرحلوں میں پایۂ تکمیل کو پہنچی تھی ، جس طرح بچے کی تخلیق ماں کے پیٹ میں چھے مرحلوں میں پایۂ تکمیل کو پہنچتی ہے ۔ (۱) پہلے مرحلے میں نفسِ واحد دنیا کے معمورۂ آب میں پیدا ہوا (۲) پھر دوسرے مرحلے میں اس نے کیچڑ میں اور (۳) تیسرے مرحلے میں ساحل کی گلی سڑی کھنکھناتی مٹی میں نشو و نما پائی (۴) یہاں سے وہ ساحل یا طین پر پہنچا او رچوتھا مرحلہ ختم ہوا (۵) پانچویں مرحلے میں وہ آگے بڑھ کر طینِ لازِب یا کیچڑ ایسی سرزمین میں نشو و نما پاتا رہا اور (۶) آخری چھٹے مرحلے میں تُراب یا خشک سرزمین میں پہنچ کر وہ مکمل بشر بن گیا (تفصیل کے لیے دیکھیے اس تلمیذ القرآن کی تاب سرگذشتِ فلسفہ ، جلدہ اول)۔
</item><item>یہ امر واقعی ہے( کہ حضرت عیسیٰ ؑ کی تخلیق انسان کی طرح ہوئی تھی) جسے آپ کی نشو و نما دینے والے مالک نے بیان کیا ہے۔ کہیں ایسا نہ ہو کہ اِس بارے میں آپ بھی شک و تامل کرنے والے میں سے ہوجائیں۔
</item><item>(میرے نبی ؐ!) پھر بھی اگر (حضرت عیسیٰ ؑ کی پیدائش کے بارے میں) نصاریٰ آپ سے بحث و تکرار کریں تو آپ کے پاس علم کی سچائی آچکی ہے، لہٰذا اس کے بعد (ان سے ایسا نہ کریں، بلکہ ان کو مباہلہ کی دعوت دیں ، یعنی) اُن سے کہیں کہ ہم (مسلمان ) اور تم اپنے اپنے بیٹوں اور بیویوں کو بلا لیں اور خود بھی جمع ہوجائیں، پھر دونوں فریق اللہ سے التجا کریں کہ ’’جھوٹوں پر اللہ کی لعنت ہو ‘‘۔ ۱۸۔ نکتہ: نسآء کم سے مراد بیویاں ہیں جو عزیز ہوتی ہیں، عام عورتیں نہیں ہیں۔ ۱۹ ۔ ایک غلط فہمی کا ازالہ: اس مباہلہ میں دو فریق تھے : ایک مسلمان کا فریق تھا اور دوسرا فریق نصاریٰ کا تھا۔ مسلمانوں کا فریق نبی اکرم ﷺ کی ازواجِ مطہرات اور آپ ؐ کے چیدہ صحابہ کرام ؓ اور ان کی بیویوں پر مشتمل تھا اور نصاریٰ کا فریقن ان کے چیدہ عُلماء اور ان کی بیویوں کا تھا۔ اس واقعہ کے ایک طویل عرصے بعد صحابہ کرام ؓ کے دشمنوں نے یہ جھوٹی روایت وضع کر لی کہ مسلمانوں کے فریق میں صرف نبی اکرم ﷺ اور آپ ﷺ کے دو نواسے حضرت امام حسنؓ اور امام حسینؓ (حضور کے بیٹوں کے بجائے) تھے، اور آپ ؐ کی بیٹی حضرت فاطمہ ؓ (آپ کی بیویوں کی بجائے ) تھیں ۔ یہ وضعی روایت اس قدر مشہور کر دی گئی کہ مسلم فرقوں میں مقبول ہوگئی، اگرچہ امام رازیؒ ایسے جید علماء نے اس وضعی روایت کی دلائل و براہین سے تردید کی ہے۔
</item><item>ٰ اصل یہ ہے کہ یہ بیان کیے گئے واقعات بالکل سچے اور حقیقی غرض و غایت رکھتے ہیں ؛ اور اللہ کے سوا کوئی معبود و مقصود اور حاکم و مطاع نہیں ( اور نہ ہوسکتا ہی ہے ) ؛ نیز یقینا وہ اللہ ہی ہے جو صاحبِ سطوت و قدرت - غایت درجہ دانشمند اور کمال دانشمندی سے اُمور سر انجام دینے والا ہے۔
</item><item>پھر اگر وہ (نہ مانیں اور ) پیٹھ دکھاجائیں تو یقینا (وہ مفسد ہیں اور ) اللہ برہمی و انتشار پھیلانے کی نیات و افعال کا پورا پورا علم رکھنے والا ہے۔
</item><item>(اے پیغمبر ؐ!) دعوت دیجیے کہ اہل کتاب، یعنی یہود و نصاریٰ! اس کلمے یا عہد پر متفق ہوجائو جو ہمارے اور تمھارے درمیان مشترک یا یکساں ہے ( اور وہ یہ ہے کہ ) ہم اللہ کے سوا کسی اور کے احکام و قوانین او رتعلیمات پر ہرگز عمل نہیں کریں گے اور نہ اُس کی ذات و صفات میں کسی او رکو شریک ہی ٹھیرائیں گے، اور نہ ہم اللہ کے سوا کسی دوسرے یا دوسروں کو اپنا رازق و کارساز اور سرپرست ہی سمجھیں گے، نہ بنائیں گے۔ پھر بھی اگر وہ یہ دعوت قبول نہ کریں او رپیٹھ دکھا جائیں تو اُن پر واضح کر دیجیے کہ ( اگر تم ہماری یہ دعوت قبول نہیں کرتے تو نہ کرو، لیکن ) گواہ رہنا کہ ’’ہم تو اللہ کے بندگانِ تسلیم و رضا ہیں ‘‘ ۔
</item><item>اے اہل کتاب! ( حضرت ) ابراھیم ؑ ( کے دین و ایمان) کے بارے میں کیوں بحث و تکرار کرتے ہو کہ وہ یہودی تھے یا نصرانی؛ حالانکہ تورات اور نجیل دونوںکتابیں ان کے بعد نازل ہوئی تھیں۔ کیا اتنی سی بات بھی تمھاری عقل یا سمجھ میں نہیں آتی ؟
</item><item>پہلے تو تم اس معاملے سے متعلق بحث و تمحیص کیا کرتے تھے، جس کا تمھیں کچھ نہ کچھ علم ہوتا تھا، لیکن ( اب تمھیں کیا ہوگیا ہے کہ ) تم اس بات میں مناظرانہ بحث و تمحیص کرنے لگے ہو ، جیسے تم قطعاً نہیں جانتے؟ (حضرت ابراھیم ؑ کے دین و ایمان اور کردار سے متعلق) اللہ کو تو علم ہے ، لیکن تم نہیں جانتے ۔
</item><item>اصل یہ ہے کہ (حضرت) ابراھیم ؑ نہ تو یہودی تھے نہ نصرانی، بلکہ تمام مشرکوں اور ان کے معبودانِ باطلہ سے بے تعلق و بے نیاز مسلم تھے، یعنی اللہ کے بندۂ تسلیم و رضا تھا ( اور ایسا بندہ خالص موحد ہوتا ہے، اُس کے عقیدے میں شرک کا شائبہ تک نہیں ہوتا) ۔ وہ قطعاً مشرکوں یعنی سادات و اکابر پرستوں میں سے تھے نہ اصنام و نجوم پرستوں وغیرہ وغیرہ میں سے تھے ( ان کا ایمان و کردار ہر رنگ شرک و کفر سے منزہ تھا)۔ ۲۰۔ نکات: (۱) سچا مومن یا مسلمان وہ ہوتا ہے ، جو خالص مسلم ہو ، یعنی مشرکوں، ان کے مشرب و کیش اور روسومات سے الگ تھلک اللہ تعالیٰ کا ’’مخلص ‘‘ بندہ ٔ تسلیم و رضا ہو (۲) مخلص وہ ہوتا ہے جو شرکت کے ہر رنگ سے پاک و منزہ اور سچا موحد ہو (۳) سچا موحد وہ ہوتا ہے جس کا تعلق کسی مذہبی فرقے سے نہ ہو، بلکہ اس کا دین و مسلک وہ ہے جو حضرت محمد مصطفیٰ ﷺ کا تھا، اور وہ نہ’’شیعہ تھے نہ ’’سنی‘‘؟ سادات و اکابر پرست تھے نہ بُت پرست ( اپنے وسیع ترین مفہوم میں )، بلکہ اللہ تعالیٰ کے خالص بندہ ٔ تسلیم و رضا تھے۔
</item><item>بنی نوع انسان میں سے (حضرت) ابراھیم ؑ کے رُفقاء وہ لوگ تھے جو ان کا اتباع کرتے تھے اور اب نبی اکرم و اور مومنین ہیں ( جو توحید الوہیت و ربوبیت کے عقیدے کے مطابق کل زندگی کر رہے ہیں اور اس عقیدے کے علمبردار ہیں)؛ اور اللہ ایسے مومنوں کا دوست و سرپرست ہے۔
</item><item>اے مسلمانوں! ان اہل کتاب ( = یہود و نصاریٰ ) میں سے ایک گروہ کی تمنا و سعی ہے کہ وہ تمھیں گمراہ کر د ے To lead you astray ؛ اس طرح دراصل) وہ صرف اپنے آپ ہی کو گمراہ کرتے ہیں، مگر اس کا شعور نہیں رکھتے Do not Perceive ؛ کیونکہ خود آگہی نہیں رکھتے ۔
</item><item>اے اہل کتاب یا یہود و نصاریٰ ! تم کیوں ( قرآن مجید میں ) اللہ کے واضح قوانین و احکام اور تعلیمات کو ماننے سے انکار کر تے ہو، حالانکہ تم ان کو ( ان کی کتابوں، تورات و انجیل کی شہادت کی بنا ء پر) جانتے پہنچانتے ہو ( کہ وہ تنزیل بالحق ہیں)۔
</item><item>اے اہل کتاب! تم کیوں اور کس لیے تلبیسِ حق اور کتمانِ حق کرتے ہو؟ بالفاظِ دیگر، اے یہود و نصاریٰ ! تم کیوں اور کس لیے سچ میں جھوٹ ملا کر اُسے مشتبلہ بناتے ہوWhy and for what, do you confound the truth wit flasehood? ) اور حق کو چھپاتے ہو! اور یہ سب کچھ دیدہ و دانستہ کرتے ہو۔
</item><item>یہود و نصاریٰ کا ایک گروہ اپنوں کو ( یہ چال چلنے کا) مشورہ دیتا ہے کہ تم (مسلمانوںکے پاس جا کر اسلام میں داخل ہوجائو اور) ان پر جو قرآن نازل ہوا ہے اس پر صبح کو (زبان سے ) ایمان لے آئو (اور دوست بن کر اُن میں چپکے چپکے بد گمانیاں او رشبہات پیدا کرنے کی کوشش کرو، پھر) شام کو ( اسلام و قرآ ن کو جھوٹا کہہ کر ) ماننے سے انکار کر دو تاکہ مسلمان بھی (تمھارے ساتھ) لَوٹ آئیں ۔
</item><item>یہود اپنے ہم دین لوگوں سے کہتے ہیں کہ کسی شخص کی بات پر اعتماد کرنا نہ ماننا، اس شخص کے سوا جو تمھارے دین کا پیرو کار ہو(یعنی صرف اپنے ہم دین کی بات سننا او رماننا ) ۔ (پیارے نبی ؐ!) فرما دیں کہ ’’ہدایت (Guidance) صرف اللہ کی ہدایت ہے ‘‘۔ یہود اپنے لوگوں سے یہ بھی کہتےہیں ( کہ یہ بات بھی ہرگز نہ ماننا کہ ) جو دین تمھیں دیا گیا ہے ویسا دین کسی اور کو بھی ملا ہے یا مل سکتا ہے، یا وہ تمھار رب کے حضور تمھارے خلاف حجت یا دلیل لاسکتے ہیں۔ (پیارے نبی ؐ ! ) اعلان کر دیجیے کہ فضل ( نبوت و خلافت یا اقتدار و عزت) کا دینا اللہ کے اختیار میں ہے، وہ ( بمقتضائے حکمت ) جسے چاہتا ہے، اس سے نوازتا ہے۔ اللہ تو دریا دل ہے اور اس کی موہبت و عطا بے حساب ہے ۔ صاحب علم کلی ہے۔
</item><item>وہ (اپنے حکیمانہ قانونِ تدبیری و مشیت کی رُو سے (According to His Law of Prudential Planning and Will ) جس کو چاہتا ہے اپنی رحمت ، یعنی نبوت ، خلافت، عزت و سطوت، شرف و فضیلت یا خیر و حسنہ کے لیے مخصوص کر لیتا ہے؛ اور اللہ بے قیاس فضل و کرم کا مالک اور عطا کرنے والا ہے۔ حواشی نمبر ۲۱ - ان آیاتِ بصیرت افروز کا مقصود چونکہ یہود کے اس باطل عقیدے کا بُطلان کرنا تھا کہ ’’نبوت صرف آلِ اسرائیل کے لیے مخصوص ہے اور نبی / رسول ؑ صرف ’’یہودی‘‘ ہی ہوسکتا ہے‘‘، اس لیے اِس تلمیذ القرآن نے فضل اور رحمت کی اصطلاحات کے معانی میں نبوت کو شامل کیا ہے، ورنہ یاد رہے کہ حضرت محمد ، پیغمبر اعظم و آخر صلی اللہ علیہ وسلم کی بعثت کے ساتھ نبوت اور وحی و تنزیل کا سلسلہ ہمیشہ کے لیے منقطع ہوگیا تھا ۔
</item><item>اور اہل کتاب یا یہود و نصاریٰ میں سے ایسے بھی ہیں کہ اگر آپ اُن کے پاس سونے چاندی کا ڈھیر بھی امانت رکھ دیں (If entrustd with a hoard of gold etc.) تو وہ بلا حیل و حجت اُسے جُوں کا تُوں ) آپ کا واپس کر دیں ۔ اور (بخلاف اس کے ) ان میں ایسے بھی ہیں کہ ان کے پاس ایک دینار ( یا روپیہ) بھی امانت رکھ دیں تو ( وہ دینے میں پس و پیش کریں اور) اس وقت تک امانت واپس نہ کریں جب تک اآپ اُن کے سر پر سوار نہ رہیں۔ وہ ایسا اس لیے کرتے ہیں کہ اُن کا عقیدہ ہے کہ امیوں یعنی جو لوگ اہلِ کتاب ( یہود و نصاریٰ) میں سے نہیں ہیں اُن سے متعلق ہمارا مواخذہ نہ ہوگا۔
</item><item>اصل یہ ہے کہ جو کوئی اپنا وعدہ (Pledge) وفا یا پورا کرتا ہے، اور اللہ اور اس کی ہدایت کی طلب و جستجو رکھتا اور اپنی گمراہی اور اس کے قانونِ مجازات سے ڈرتا ہے تو یقین جانو کہ اللہ متقیوں یعنی اہل آرزو و خشیت کو دوست رکھتا یا اُن سے محبت کرتا ہے۔
</item><item>یقینا جو لوگ متاعِ قلیل کے عوض اللہ سے کیے ہوئے معاہدے یا میثاق (Covenant) اور اپنی قسموں کا سودا کرتے ہیں تو آخرت (Hereafter) یا اُخروی زندگی میں اُن کے کھاتے (Account) میں خیر و حسنہ میں سے کچھ نہ ہوگا ا، اور قیامت کے روز اللہ نہ تو اُن سے کلام کرے گا اور نہ اُن کی طرف نظرِ (التفات) ہی کرے گا اور نہ ان کا ’’تزکیہ‘‘، یعنی ان کی قلبی بیماریوں کا علاج ہی کرے گا۔ اُن کے لے اُن کے اعمالِ سُوء کا ثمرہ ہوتا: اذیتناک عذاب، یعنی آتشِ حسرت و یاس اور آتشِ جہنم کی اذیتیں ہوں گی۔
</item><item>ان اہل کتاب میں سے (عُلمائے سُوء کا ایک فرقہ ایسا بھی ہے جو (اللہ کی ) کتاب کو ایسی لسانی جعل سازی سے پڑھتے ہیں کہ عبارت کا مطلب کچھ سے کچھ ہوجاتا ہے تاکہ تم سمجھو کہ وہ اللہ کی کتاب سے ہے، حالانکہ وہ قطعاً اللہ کی کتاب سے نہیں ہوتا۔ پھر وہ لوگوں سے کہتے ہیں کہ جو کچھ وہ بتاتے ہیں اللہ کی طرف سے ہے ، حالانکہ وہ اللہ کی طرف سے نہیں ہوتا۔ وہ دیدہ و دانستہ اللہ سے جھوٹ منسوب کرتے ہیں، یا اس پر جھوٹ باندھتے ہیں۔ ابوالکلام آزاد ؒ نے اس جملے کا یہ ترجمہ کیا ہے : ’’وہ اللہ کے نام سے جھوٹ بولتے ہیں اور جانتے ہیں کہ وہ جھوٹ بول رہے ہیں (ترجمان القرآن ، ۱:۳:۷۸)۔
</item><item>جس بشر یا انسان کو اللہ تعالیٰ اپنی کتاب، حکومت اور نبوت سے سرفراز کرے، وہ اس بات کا سزا وار مجاز نہیں (بلکہ ممکن ہی نہیں) کہ وہ لوگوں سے کہے کہ اللہ کو چھوڑ کر میرے فرماں بردار بندے بن جائو؛ دوسرے لفظوں میں، اللہ کے احکام کے بجائے میرے قوانین و احکام کو مانو اور ان پر عمل کرو، بلکہ وہ تو یہ کہے گا کہ تم ربانی، یعنی لوگوں کی اخلاقی و معنوی تربیت کرنے والے بن جائو، اس لیے کہ تم اللہ کی کتاب کی تعلیم دیتے اور اس میں تفکر و تحقیق کرتے ہو۔
</item><item>اور وہ تمیں یہ بھی نہیں کہہ سکتا کہ تم ملائک یا فرشتوں اور نبیوںؑ کو اپنے رازق و کارساز او رحاکم و آقا بنائو یا وہ تمھیں کفر کا حکم بھی نہیں دے سکتا، یعنی اللہ کے قوانین و احکام اور تعلیمات پر عمل نہ کرنے کی تلقین بھی نہیں کرسکتا، جبکہ تم مسلمان، یعنی اللہ کے بندگانِ تسلیم و رضا بن چکے ہو۔
</item><item>اور (اے اہل کتا ب! یاد کرو جب تم سے ) اللہ نے پیغمبرانہ عہد لیا تھا، یعنی اس نے اپنے انبیآء کے ذریعے تم سے یہ پختہ قول و قرار لیا تھا کہ جب میں تمہیں ( اپنی ) کتاب او رحکمت، یعنی عقلِ سلیم اور موقع و محل کے مطابق اُمور سر انجام دینے کی صلاحیت عطا کروں اور پھر تمھارے پاس میرا کوئی رسول ؑ یا پیغمبر ؑ آئے اور اس ( کتاب اللہ) کی تصدیق کرنے والا ہو جو تمھارے پاس ہو تو اس کی دعوت پر ایمان لانا اور اس کی مدد کرنا تم پر لازم ہوگا۔ (یہ عہد لینے کے بعد) اللہ نے پوچھا: کیا تم اس کا اِقرار کرتے ہو اوراِس پر مجھے ضامن ٹھیراتے ہو؟ انھوں نے جواب میں کہا: ’’ہاں! ہم اقرار کرتے ہیں ‘‘۔ اس پر اللہ نے فرمایا : ’’تو پھر اس پر گواہ رہنا او رمیں بھی تمھارے ساتھ شاہد ہوں‘‘۔
</item><item>پھر جو اس عہدے سے برگشتہ ہوجائیں یا زبان دے کر مکر جائیں تو وہی عہد شکن و بدکردار (Perverted transgressors) ہیں۔
</item><item>کیا یہ لوگ اللہ کے دین یا اُس کے احسن و اکمل نظامِ حیاتِ کلی کے بجائے کسی اور نظامِ زندگی کی طلب و جستجو رکھتے ہیں، حالانکہ آسمانوں او ر زمین میں جو بھی ہیں ، سب شوق سے اللہ کے قوانین و احکام کے مطابق اپنے وظائف (Functions) سر انجام دے رہے ہیں، اگر چہ بعض کو اپنے وظائف سر انجام دینے میں کچھ دُشواری بھی پیش آتی ہے اور سب اللہ کی طرف متوجہ رہتے ہیں، یعنی اس کی تقدیس و تنزیہ کرتے رہتے ہیں۔ ۲۲۔ نُکتہ: قرآن حکیم نے ’’مَنْ‘‘ کو یہاں غیر انسانی مخلوقات کے لیے استعمال کیا ہے ۔ اعراب بھی ’’مَنْ‘‘ کو غیر انسانی مخلوقات کے لے استعمال کرتے ہیں ، مثلاً جمادات و نباتات وغیرہ۔ علاوہ بریں، زیر نظر آیۂ بصیرت افروز بھی صاف غیر اِنسانی مخلوقات پر دلالت کرتی ہے۔ دلیل یہ ہے کہ اللہ تعالیٰ نے انسان کو چونکہ انتخاب و عمل کی آزادی ودیعت کر رکھی ہے ، لہٰذا ان میں ان افراد کی اکثریت ہے جو احکام الٰہیہ کی خلاف ورزی کرتے نظر آتے ہیں۔ بخلاف اس کے غیر انسانی یا جماداتی و نباتاتی مخلوقات چونکہ آزادی انتخاب و عمل سے محروم ہیں ، اس لیے وہ اپنے رب عزیز و قدیر کے قوانین و احکام کا احترام بالعمل کرنے پر مجبور ہیں؛ اگرچہ وہ اپنے وظائب شوق سے ادا کرتے رہتے ہیں ، اور اس کی طرف متوجہ رہتے ہیں، یعنی اس کی تقدیس و تنزیہ کرتے رہتے ہیں۔
</item><item>کہہ دو کہ ہم اللہ ( کی ذات و صفات، تعلیمات، احکام و قوانین اور کتب و صحائف ) پر ایمان رکھتے ہیں ، یعنی ہم ان سب کو تسلیم بالیقین کرچکے ہیں، اور اس پر بھی ایمان رکھتے ہیں جو ہم پر، ابراھیم ؑ ، اسمٰعیل اور اسحق ؑ اور یعقوب ؑ اور ان کی اولاد پر نازل ہوا ہے ؛ نیز اسے بھی تسلیم بالیقین کرتے ہیں جو موسیٰ ؑ اور عیسیٰ ؑ اور دوسرے نبیوں ؑ کو اُن کے پروردگار و مالک کی طرف سے ملا ہے؛ نیز ہم ان سب کے درمیان ( دین و تعلیم کے اعتبار سے) قطعاً کوئی امتیاز (Distinction) روا نہیں رکھتے ۔ اور ہم تو مسلمان یعنی اللہ کے بندگانِ ِ تسلیم و رضا ہیں۔
</item><item>جس شخص کو دینِ اسلام ، یعنی اسلام کے نظامِ حیات کلی کے علاوہ کسی اور دین یا نظامِ زندگی اختیار کرنے کی طلب و جستجو ہوگی، اس سے کچھ قبول نہیں کیا جائے گا ( اس لیے کہ اس کا ہر فعل جنس کا سِد ہوگا) ، اور آخرت میں وہ (حسنات کے لحاظ سے ) دیوالیہ (Bankrupt) ہوگا۔
</item><item>اللہ کے قانونِ مجازات و احترامِ آرزو کی رُوسے وہ لوگ (مادی و معنوی ترقی اور دنیوی و اُخروی حسنہ کی) حسین و فطری راہِ راست کیسے اختیار کر سکتے ہیں جو ایمان لانے کے بعد منکر و مرتد ہوگئے ، یعنی نظام اسلام میں داخل ہو کر اس کو چھوڑ کر نکل گئے؛ حالانکہ وہ اس امر کی شہادت دے چکے تھے کہ اللہ کے رسولِ آخر سچے ہیں ؛ نیز اُن کے پاس ( اللہ تعالیٰ کی طرف سے ) واضح دلائل و براہین بھی آچکی تھیں۔ اللہ ( کا قانون مجازات و احترامِ آرزو) ایسے لوگوں کو (مادی و معنوی ترقی ا وردنیوی و اُخروی حسنہ کے ) حسین و فطری اور سچے راستے کی طرف رہنمائی نہیں کیا کرتا جو باطل و گمراہ کن نظامِ زندگی اختیار کرکے اپنے نفسوں پر ظلم کرنے والے ہوں، یعنی دنیا میں ان کو خوف و خطر اور غم و اندوہ کی اور آخرت میں دوزخ کی آگ کے حوالے کر نے والے ہوں ۔
</item><item>اُن کے اعمالِ سُوء کا نتیجہ یہ ہے کہ وہ اللہ کی رحمت و مغفرت سے، ملائکہ یا فرشتوں کی دُعائے سلامتی و حسنہ سے اور کُل بنی نوعِ انسان کے دلوں کی دعائے خیر و حسنہ سے محروم ہیں۔ ( یہ محرومی عبارت ہے دُنیوی و اُخروی حسنہ سے)۔ ۲۳۔ نکتہ: یہ مفہوم ہے لعنت (Curse) کا۔
</item><item>وہ اسی ( شقاوت و محرومی کی اذیتناک) حالت میں رہیں گے ۔ ان کے عذابِ( خوف و خطر اور غم و اندوہ کی شدت) میں نہ تو کمی ہوگی اور نہ ان کو دم لینے کی مُہلت ہی ملے گی (Nor will they be reprieved)۔ (اس کا مطلب ہے کہ وہ شدتِ عذاب میں جینے پر مجبور ہوں گے، نیز زندگی کی لذتوں اور مسرتوں سے محروم رہیں گے)۔
</item><item>(لیکن توبہ کے اِمکانات ہمیشہ باقی رہتے ہیں ۔ اور اجابت ہمہ وقت منتظرِ توبہ رہتی ہے ، ا،س لیے اِن شکیب رُبا احوال وظروف سے) وہ لوگ نجات حاصل کر سکتے ہیں جو اپنے کیے پر نادم و پشیمان ہوکر اعمالِ سُوء سے باز رہنے کا اپنے آپ سے اور ربِّ رحمن سے بصمیمِ قلب وعدہ کریں، نیز اس کے بعد اپنے نفسیاتی احوال و کردار کی تہذیب و تحسین اور ان میں توازُن قائم کر لیں جہاں تک اللہ کا تعلق ہے وہ ہے ہی ٭ جُرم و گناہ بخشنے ، حفاظت کرنے والا - اپنے بندوں پر حددرجہ ترس کھانے، عفو و درگزر کرنے اور اُن کو اپنی رحمت سے نوازنے والا ۔
</item><item>وہ لوگ (اللہ تعالیٰ کے قانون مجازات کو ) یاد رکھیں جو ایمان لانے کے بعد، یعنی اللہ تعالیٰ سے اس کے قوانین و احکام اور تعلیمات کو تسلیم اور اِن کے مطابق زندگی کرنے کا وعدہ کرنے کے بعد اس سے مُنحرف یا کافر ہوگئے ، اور پھر مزید احکامِ الٰہیہ پر عمل کرنے سے منکر و باز رہے، تو ایسے منکرینِ حق و مرتدین زبان سے کفرسے باز رہنے کا وعد ہ بھی کریں تو اس پر اعتبار نہیں کیا جائے گا اور نہ ان کی توبہ قبول ہی کی جائے گی، یعنی نہ اُن کے احوال و ظروف میں جمالیاتی ۔ نفسیاتی لمحہ (Psycho-aesthetic moment) ہی آئے گا۔ یہ لوگ دراصل اپنی حقیقی راہ و منزل گم کیے ہوئے ہیں؛ (اور جہنم کی راہوں پر رواں دواں ہیں )۔
</item><item>۲۴۔ نکات: اس آیۂ بصیرت افروز میں دو اٹل اُصول قدرت مضمر ہیں، جن کو حرزِ جاں بنا لینا ناگزیر ہے : ایک یہ کہ اس دنیا ئے دارالامتحان میں انسان (مجرم و گناہ گار شخص) توبۃ النصوح اور اپنی اصلاح کرکے اپنے گذشتہ گناہوں یا اعمالِ سوء کے قبیح و آتش انگیز اثرات کی اذیتوں سے گلو خلاصی کرا سکتا ہے، لیکن آخرت میں جو دارالجزاء ہے ، ایسا ممکن نہیں ہوگا ، چاہے سزا یافتہ مجرم رہائی کے لیے دُنیا بھر کا مال و دولت بھی فدیہ (Ransom) دینا چاہیں۔ دوسرے، رب جلیل کی عدالت میں کسی متنفس کو زبان کھولنے کا یارا ہوگا نہ کسی مجرم و گناہگار کی سفارش کرنے کا، اور نہ اہلِ نار کا کوئی مدد گار ہی ہوگا۔ اب ترجمہ شروع ہوتا ہے: جن لوگوںنے اللہ کے دینِ اسلام کو قبول نہ کیا یا اس کے کل احکام پر عمل نہ کیا او راس انکارِحق (= کُفر) کی حالت ہی میں مرگئے تو وہ عذابِ جہنم سے نجات پانے کے لیے دنیابھر کا سونا بھی فدیہ (Ransom) میں دنیا چاہیں تواُں کو کوئی درخواست بھی قابلِ قبول نہیں ہوگی ؛ ُ(دُنیا کی بات گئی دنیا کے ساتھ ) ٓایسے ہی لوگوں کو اپنے اعمالِ سُوء کے آتشیں و شکیب رُبا ثمرات کا مزہ چکھنا پڑے گا اور ان کا کوئی ناصر، یعنی مدد گار، حامی اور شفیع یا سفارشی نہ ہوگا۔
</item><item>(اس آیہ تنذیری میں انفاق بالعفو کا لازمی حکمِ الٰہی مضمر ہے، جس کی صراحتِ قرآنی کے آگے آئے گی) ۔ یاد رکھو! جن چیزوں کے تم دلدادہ ہو، (جیسے مال و دولت، زرعت اراضی، محلات، بنگلے، پلازے، کھیت، باغات، الغرض منقولہ و غیر منقولہ جائیداد) جب تک تم اُن میں سے کفالتِ اجتماعیہ کے لیے اِسلامی حکومت کے حوالے نہیں کر دیتے یا جہاں اِسلامی حکومت نہ ہو، وہاں اپنے پیداواری مساوی حق سے محروم و مفلوک الحال لوگوں کی فلاح و بہبود کے لیے) خرچ نہیں کردیتے، تم دنیوی و اُخروی حسنہ حاصل نہیں کر سکتے۔ تم (اللہ کے جمالیاتی ۔ تخلیقی شاہکاروں سے احسان کرنے پر) جو بھی خرچ کرتے ہو یا کروگے، سب کا وہ (اللہ) اچھی طرح جاننے والا ہے (لہٰذا تمہیں اس کا حُسنِ اجر ضرور ملے گا )۔
</item><item>۲۵۔ اِس آیہء فرقانیہ کاپس منظر یہ ہے کہ مُنکرانِ حق یہود کو اسلام کے خلاف کہنے کو اور کچھ نہ ملا تو انھوں نے نا حق یہ اعتراض داغ دیا کہ اس میں ایسی ماکولات کو حلال قرار دے دیا گیا ہے جو دینِ ابراھیمی ؑ میں حرام تھیں ۔ اس جھوٹے اعتراض کا مُسکِت جواب اس آیت میں دیا گیا ہے ۔ چنانچہ ربِّ علیم فرماتا ہے: بنی اسرائیل کے لیے کل ماکولات یا کھانے کی چیزیں ( جو اسلام میں حلال ہیں ) ، ان کا کھانا شرعاً جائز تھا۔ البتہ نزول تورات سے پہلے (حضرت) یعقوب ؑ ( = اسرائیل ) نے بعض ذاتی وجوہ کی بناء پر ) بعض ماکولات کو اپنے اُوپر حرام کر لیا تھا، یعنی اُن کے خورد و نوش کو اپنے لیے ممنوع قرار دیا تھا، ( اور یہ شرعی بات نہ تھی بلکہ اضطراری فعل تھا) اُن سے کہو اگر تمہارا اعتراض سچا ہے تو تورات لے کر آئو اور (اپنے ثبوت میں ) اس سے کوئی ایسا حکم سنائو تو مانیں(پھر تمہارے جھوٹ اور سچ کا فیصلہ ہوجائے گا)۔
</item><item>اس کے بعد بھی (یعنی بیجا اعتراض کا مُسکِت جواب سننے کے بعد بھی ) جو لوگ اللہ پر جھوٹ باندھیں تو وہ بلا شبہ اللہ اور اپنے نفسوں سے نا انصافی و زیادتی کرنے والے ہیں۔
</item><item>کہہ دو کہ اللہ نے سچی بات بتا دی ہے ۔ اب ابراھیم ؑ کے دین کی پیروی کرو، یعنی اُن کے کل حیاتِ اِنسانی کے نظام کے مطابق زندگی کرو۔ وہ بے جان و بشری بُتوں اور ان کے پجاریوں ، نیز سادات و اکابر پرستوں وغیرہ وغیرہ سے منہ موڑ کر صرف اللہ تعالیٰ کے بندۂ تسلیم و رضا بن چکے تھے اور وہ ہرگز شرک کرنے والوں میں سے نہ تھے، یعنی موحد تھے۔
</item><item>بنی نوع انسان (کی فکر و نظر میں وحدت قائم اور ان کا قبلہ اور جہت درست رکھنے کی خاطر) پہلا گھر(۲۶) جو (اللہ کی طرف سے مرکزِ انسانی) مقرر کیا گیا تھا وہ مکے میں ہے، ( اور وہ ) ہر زمان و مکان کی کُل اقوام کے لیے مُوجبِ برکت و ہدایت ہے ۔ حواشی نمبر ۲۶- اس کا مطلب ہے خانۂ کعبہ پہلا بیت اللہ ہے نہ کہ بیت المقدس ، جیسا کہ یہود و نصاریٰ کا دعویٰ تھا اور ہے ۔ دوسرے ، اس کی غایتِ حقیقی یہ تھی کہ ہر زمان و مکان کی اقوام کی فکر و نظر میں وحدت قائم او راُن کا قبلہ و جہت درست رہے۔ تیسرے، بیت اللہ کی غیر معمولی افادیت و اہمیت یہ ہے کہ یہ دُنیوی و اُخروی حسنہ کا سر چشمہ اور صراطِ مستقیم پانے اور اس پر قائم رہنے کا ذریعہ ہے۔
</item><item>اِس (مرکزِ اِنسانی ) میں صاف اور واضح رہنما نشاناتِ اُلُوہی ہیں؛ جن میں ابراھیم ؑ کے قیامِ صلوٰۃ کا مقام یا جگہ بھی ہے ؛ دوسرے، جو اس بیت اللہ میں داخل ہوجاتا ہے، وہ اللہ کے حفظ و امان میں آجاتا ہے۔تیسرے، اللہ کا حکم ہے کہ اُن افرادِ نسلِ انسانی پر (حج یا عمرہ کے لیے ) اِس مرکزِ انسانی میں آنے کا قصد کرنا لازم ہے (یعنی حج و عمرہ کرنا فرض ہے) ، جو یہاں آنے کا زادِ راہ اور مقدور رکھتے ہوں ۔ لیکن جو (زادِ راہ و مقدور رکھنے کے باوجود) اس حکم پر عمل نہیں کریں گے ( وہ خود دُنیوی و اُخروی حسنہ اور رُشدو ہدایت سے محروم رہیں گے، اللہ کا کچھ نہ بگڑے گا )۔ اقوامِ عالم اس کی طاعت و بندگی کریں یا نہ کریں، اللہ کو اِس کی حاجت ہے نہ پروا۔
</item><item>(میرے پیغمبر ِ اعظم و آخر ؐ) یہود و نصاری کو مخاطب کرکرے پوچھیے: تم اللہ کی آیات ، یعنی اس کے احکام و قوانین اور حدود و آیات کو ماننے سے انکار کیوں اور کس لیے کرتے ہو؟ ( بھولو نہ کہ ) جو کچھ تم کرتے پھرتے ہو، سب کچھ اللہ کے (قانونِ مُکافاتِ عمل کے ) علم و نظر میں ہے ۔
</item><item>ان سے یہ بھی پوچھیے کہ اے یہود و نصاریٰ! تم ان لوگوں کو جو ایمان لا چکے ہیں ، یعنی نظامِ اسلام میں ایقان و اذعان کے ساتھ داخل ہوچکے ہیں یا ہونا چاہتے ہیں ، (جنت کی ) حسین و فطری راہِ راست پر سفرِ زندگی کرنے یا چلنے سے کیوں روکتے یا منع کرتے اور انہیں دیدہ و دانستہ ( جہنم کی) ٹیڑھی ترچھی راہوں پر چلانا چاہتے ہو ، حالانکہ تُم اس حقیقتِ حال کے شاہد ہو۔ اور (یاد رکھو! ) جو کچھ تم کرتے پھرتے ہو، اللہ اس سے بے پرواہ و بے خبر نہیں ہے (یعنی اللہ کا قانونِ مُکافاتِ عمل تمھاری ایک ایک کرتوت کو دیکھتا رہتا ہے تاکہ تمھیں اس کا مزہ چکھائے)۔
</item><item>اے لوگو جو ایمان لائے ہو ( یعنی اے تازہ واردانِ نظامِ اسلام) اگر تم اہل کتاب کے کسی فرقے یا جماعت کا کہا مان کر اُن کے کہنے پر چلو گے تو وہ تمھارے ایمان لانے کے بعد تمھیں مُرتد و کافر بنا دیں گے ۔ دوسرے لفظوں میں، مسلمانوں۱ اگر تم یہود و نصاریٰ کے کسی فرقے کی فرماں برداری کرو گے تو وہ تمھیں نظامِ اسلام سے باہر کھینچ کر اپنے باطل نظامِ زندگی میں لے آئیں گے۔
</item><item>مسلمانو! تم کیوں اور کس لیے اسلام کے منکر ہوسکتے ہو، جبکہ اللہ کے احکام و تعلیمات تم کو سکھائے جاتے ہیں اور (ان کا معلم) اللہ کا پیغمبر(۲۷) اعظم و آخر تم میں موجود ہے؟ (یہ اصلِ عظیم یاد رکھنے کی ہے کہ) جس نے اللہ سے اپنا رشتہ مضبوطی اُستوار کر لیا (He who held fast to Allah )، یعنی جو اللہ تعالیٰ کے قوانین و احکام اور تعلیمات پر اپنی کل صلاحیتوں کے ساتھ عمل پیرا ہوگیا تو وہ ( دنیوی و اخروی حسنہ کی) حسین و فطرتی اور قائم و دائم راہِ راست پر گامزن ہوگیا ۔ حواشی نمبر ۲۷ : یہ پرلے درجے کی جھوٹی اور فتنہ انگیز روایت ہے کہ حضرت محمد رسول اللہ صلی اللہ علیہ وسلم کے انتقال کر جانے کے بعد، بشمول صحابہ کرام ؓ سب مسلمان (خاکم بدہن) بجز معدودے چند افراد کے، مُرتد و کافر ہوگئے تھے۔ یہ روایت اسلامی اور داعیِ اسلام ؐ کے دشمنوں اور مُنافقوں نے گھڑی تھی ؛ مقصود یہ تھا کہ پیغمبر اعظم و آخر صلی اللہ علیہ وسلم کے عظیم و تاریخ ساز کارناموں، آپ ؐ کی عظمتِ بیمثال اور اسلام کی حقانیت کابُطلان کیاجائے۔
</item><item>اے لوگ جو ایمان لائے ہو یا نظامِ اسلام میں داخل ہوئے ہو! اللہ کے قرب و رضوان کی آرزو و جستجو میں رہنا، جس طرح رہنے کا حق ہے، اور اس کے قانونِ مُجازات سے ڈرتے رہنا، جیسا ڈرنے کا حق ہے ۔ اور اس وقت تک تمھیں موت نہ آئے، جب تک تم اللہ کے بندگانِ تسلیم و رضا بن جائو، یعنی تمھیں تسلیم و رضا کی حالت ہی میں موت آئے ۔
</item><item>مسلمانوں! تم سب متفق ہو کر اللہ کی رسی، (قرآن حکیم) کو تھام لو،یعنی تم سب متفقہ طور پر قرآن حکمی کو اپنا حاکم و حَکم ، مرشد و ہادی اور معلم و مربی بنا لو اور اس کے احکام و قوانین اور تعلیمات پر اپنی پوری قوت کے ساتھ عمل کر و! (یاد رکھو!) کہیں فرقے فرقے نہ ہوجانا ، یا فرقوں میں نہ بٹ جانا( کہ یہ شرک ہے)۔ اللہ نے تمھیں اپنے اس انعام یا فضل سے نوازا تھا کہ تم (قبائلی عصبیت کے سبب) ایک دوسرے کے دشمن تھے، اُس نے (ایمان کے ذریعے ) تمہارے دل ملا دیے، یعنی تمھارے دلوں میں باہمی محبت اور یکجہتی و اُخوت پیدا کر دی اور تم اللہ کے فضل و کرم سے بھا ئی بھائی بن گئے ۔ تمھیں اس نعمت کو تشکر و اِمتنان کے ساتھ یاد رکھنا چاہیے۔ اور اس نعمت کو بھی شکر و سپاس کے ساتھ یاد کرو اور اس میں غور و فکر بھی کرو تم النار یعنی ہلاکت کے آتشکدے کے کنارے پہنچ چکے تھے، یعنی جہنم واصل ہونے والے تھے کہ اللہ نے تمہیں اس سے بچا لیا۔ (غور کرو!) اللہ اسی طرح اپنی آیات یعنی تعلیمات اور قوانین و احکام تمھارے لیے غیر مبہم طور پر اور صاف صاف بیان کرتا ہے تاکہ تم ان پر عمل کرکے دُنیوی و اُخروی حسنہ کی راہِ راست پر سفرِ زندگی کرو۔ حواشی نمبر ۲۸: یہ آیۂ بصیرت افروز اِس اصلِ عظیم پر دلالت کر تی ہے کہ دین اِنفرادی نہیں انفرادی- اجتماعی ہوتا ہے۔
</item><item>۲۹۔ اس آیہ مبارکہ کا ترجمہ کرنے سے پہلے ایک اشکال کو دور کیا جاتا ہے،جو اس میں ’’منکم ‘‘ کے ’’مِنْ‘‘ کو تبعیض تسلیم کر لینے کی وجہ سے پیدا ہواہے۔ اعراب ’’مِنْ‘‘ کو تبعیض اور تبئین دونوں مفاہیم میں استعمال کرتے ہیں ۔ تبعیض کے مفہوم میں ’’منکم ‘‘ کا مطلب ہوگا : تم میں سے بعض یا کچھ۔ اکثر مترجمین نے سہواً یہی معنی مراد لیے ہیں۔ اعراب اسے ’’تبئین ‘‘ کے مفہوم میں بھی استعمال کرتے ہیں ۔ اسی صورت میں ’’منکم ‘‘کے معنی ہوں گے: تم سب کے سب۔ قرآن مجید نے منکم کو اسی مفہوم میں استعمال کیا ہے اور تقدیرِ عبارت بھی اسی معنیٰ و مفہوم کی مُقتضی ہے ۔ دلیل یہ ہے کہ اگر یہ مفہوم نہ لیا جائے اور عام مُترجمین کا مفہوم لیا جائے تو اس کا مطلب ہوگا کہ امر بالمعروف اور نہی عن المنکر کرنے والی خاص جماعت ہی فقط فلاح پا ئے گی اور باقی سب مسلمان بے نیلِ مرام رہیں گے اور جنت میں نہیںجائیں گے، چاہے وہ متقی وہ موحد، محسن و صالح اور مجاہد و شہید کیوں نہ ہوں۔ ۱۰۴۔ اور تم ایسی امت ہو یعنی ایک متحد و واحد قوم ہو، جو بنی نوعِ انسان کو خیر، یعنی دُنیوی و اُخری حسنہ کی طرف بُلاتے ہو، اور اُن کو دوسروں کے ساتھ عدل و اِحسان کرنے، نیز ایسے تمام کام کرنے کی تبلیغ بھی کرتے ہو، اور قانوناً حکم بھی دیتے ہو جن کو انسان فطرۃ ً و عقلاً حسین و صالح سمجھتا ہے ؛ اور پند و نصیحت اور تنبیہ و تہدید اور قانون کے ذریعے ایسا تمام کام کرنے سے منع کرتے ہو،جن کواِنسان فطرۃ ً و عقلاً قبیح و ضرر رساں سمجھتا اور ان سے نفرت کرتا ہے۔ (اصل یہ ہے کہ) یہی تو دُنیوی و اُخروی حسنہ پانے والے کامیاب اِنسان ہیں۔
</item><item>(مسلمانو! یاد رکھنا، کہیں ) تم بھی اُن لوگوں کی طرح نہ ہوجانا، جن کو اللہ کے غیر مبہم و واضح احکام ملے تو بعد میں وہ فرقوں میں بٹ گئے اور باہم اختلاف کرنے لگے۔ (جیسا کہ اب مسلمانوں کا حال ہے)۔ ایسے لوگ ( اپنی فرقہ واریت کی وجہ سے) دُنیا میں بھی اپنے کیے کی اذیتناک سزا پائیں گے اور آخرت میں بھی اِس (شرک) کے المناک نتائج بھگتیں گے۔
</item><item>قیامت کے روز (نُورِ ذات و وفور مسرت سے) دمکتے چہرے بھی ہوں گے اور (خوف و حزن کے مارے)سیاہ چہرے بھی ہوں گے۔ دوسرے لفظوں میں، بروز قیامت ، اہل رُخ تاباں بھی ہوں گے اور رُو سیاہ بھی۔ او رجو لوگ رُو سیاہ ہوں گے، اُن سے پوچھا جائے گا: ’’کیاتم نے ایمان لانے، یا نظام اِسلام میں داخل ہونے کے بعد کفر کیا تھا، یعنی اس نظام کو ترک کر دیا تھا؟ چنانچہ قانونِ مُجازات کی رُوسے ) جن اعمال کو کرنے سے تم نے انکار کیا تھا، اب اُن کے کرنے کے اذیتناک نتائج و عواقب کا مزہ چکھو!
</item><item>جن ( اہل حسن و عشق ) کے چہرے وفورِ مسرت سے دمکتے ہوں گے، وہ اللہ کی رحمت (۳۰) یعنی اس کی جنت قرۃ العین میں ہوں گے اور وہ اس میں حیاتِ جاودانی بسر کریں گے۔ حواشی نمبر ۳۰: قرآنی اصطلاح ’رحمت‘‘ کے معانی و مفہوم کے لیے دیکھیے ’’کلیدِ لغات قرآن در حسن تفسیر، جلد اوّل۔
</item><item>یہ اللہ کے قوانین و احکام اور تعلیمات ہیں ، جن کا درس ہم آپ کو اِس غایتِ حقیقی کے لیے دے رہے ہیں( کہ آپ بحیثیت ِ نبی ؐ و حکمران ان پر عمل درآمد کرائیں گے) اور اللہ ہرگز پسند نہیں کرتا کہ رہ زمان و مکان کے افراد و اقوام پر مظالم توڑے جائیں ، یعنی ان کے بنیادی حقوق سلب کیے جائیں اور اُن کو محکوم و دست نگر بنایا جائے، نیز اُن کے ساتھ عدل و انصاف نہ کیا جائے۔
</item><item>اور جو کچھ آسمانوں اور زمین میں ہے ، اللہ ہی کی ملکیت اور اس کے کل جمالیاتی - تخلیقی شاہکاروں (= انسانوں) کے تمتع یا عارضی استفادے کے لیے ہے ۔ اور تمام اُمور، یعنی مسائل و اعمال کے تصفیہ کے لیے اللہ (کی کتاب ) سے رجوع کرنا لازم ہے۔
</item><item>(نظام اسلام قائم کرنے والے مسلمانو!) تم احسن امت ہو اور تمھیں بنی نوعِ انسان (Mankind)کے لیے (رحمت بنا کر) میدانِ عمل میں لایا گیا ہے ۔ تم ان کو ’’معروف‘‘ ، یعنی فطری و حسین اور پسندیدہ اُمور سر انجام دینے یا کام کرنے کی ناصحانہ دعوت بھی دیتے ہو اور حکم بھی؛ نیز اُن کو ’’منکر‘‘ یعنی غیر فطری و قبیح و ناپسندیدہ کام کرنے کی ممانعت کرتے ہو، حکیمانہ انداز میں بھی اور حکماً بھی۔ اور اللہ کے احکام و قوانین اور تعلیمات کو عملاً مانتے بھی ہو۔ اور اگر اہلِ کتاب بھی ایمان لے آتے ، یعنی نظامِ اسلام میں داخل ہوجاتے تو اُن کے لیے موجبِ حسنہ ہوتا۔ ان میں تھوڑے سے ایسے بھی ہیں جو اللہ سے کیا ہوا قول و قرار (Covenant) پورا کرتے اور اس کے قوانین و احکام کو عملاً مانتے ہیں۔ لیکن اکثریت اُن کی ہے جو اللہ سے کیا ہوا قول و اقرار توڑ دینے اور سرکشی کرنے والے ہیں (But most of them are perverted transgresssors) ۔
</item><item>(یہ اسلام کے دشمن) تمھیں معمولی سی اذیت (Harm)تو دے سکتے ہیں، لیکن تمہیں نقصان نہیں پہنچا سکتے۔ اگر تم سے لڑائی کریں گے تو پیٹھ دکھا جائیں گے یا دُم دبا کر بھاگ جائیں گے۔ اُن کو کہیں سے کُمک یا مدد بھی نہیں ملے گی۔
</item><item>یہ یہود جہاں بھی پائے جاتے ہیں، ذلت کے مارے یا محکوم و غلام ہوتے ہیں؛ البتہ اگر وہ اللہ سے رشتہ اُستوار کر لیں ( اور توبہ کر لیں) ، یا کسی قوم یا اقوام کے حلیف بن جائیں ( تو زلت کی زندگی سے بچ سکتے ہیں)۔ یہ اللہ کے غضب میں ہیں، یعنی اس کے قانونِ مجازات کی زد میں ہیں، اور محکومی و دست نگری میں مُبتلا ہیں ۔ یہ نتیجہ ہے اس کہ کا یہود اللہ کے قوانین و احکام اور تعلیمات پر عمل کرنے سے اِنکار کرتے تھے ( اور اب بھی کرتے ہیں)؛ اور انبیاء کوناحق ہلاک کرتے تھے۔ اِس صورتِ حال کے دو اسباب تھے: ایک یہ کہ وہ مسلسل اللہ کی نافرمانی کرتے رہتے تھے؛ اوردوسرے یہ کہ حدود شکنی (Transgression) کرنا ان کی عاد ت بن چکی تھی۔
</item><item>اہل کتاب سب ایک جیسے (یعنی ظالم و جاہل اور نافرمان و عہد شکن ) نہیں ہیں، اُن میں ایک جماعت ان لوگوں کی بھی ہے جو اللہ کی (توحید اُلوھیت و ربوبیت پر) قائم و دائم ہیں ، اور اوقاتِ شب میں اللہ کی آیات کی تلاوت کرتے ہیں ، یعنی کتاب اللہ کی آیات کو سوچ سمجھ کر پڑھتے ہیں تاکہ ان پر عمل کریں؛ نیز اس کے حضور سر بسجود بھی رہتے ہیں
</item><item>وہ اللہ اور روزِ آخر پر ایمان رکھتے ہیں ؛ بالفاظ دیگر، وہ اللہ تعالیٰ کی توحیدِ اُلوھیت و ربوبیت، اس کی کتابوں، ابنیاء / رُسل اور ملائکہ کو تسلیم بالیقین کرتے ہیں اور اللہ کے احکام پر عمل کرتے ہیں؛ اور روزِ آخر، یعنی قیامت، نشاۃ ثانیہ (= دوسری زندگی) اور یوم الدین یعنی روزِ حساب و جزا کو بھی دل وجان سے مانتے ہیں؛ا ور لوگوں کو حسین و فطرتی اور معقول و پسندیدہ اعمال یا کام کرنے کی تلقین بھی کرتے ہیں اور حکم بھی دیتے ہی؛ اور قبیح و غیر فطری اور غیر معقول و ناپسندیدہ افعال کرنے سے اخلاقاً اور حکماً منع بھی کرتے ہیں؛ نیز احسان و حسنہ کے کام لپک کر شوق سے کرتے ہیں؛ اور یہی صالح یعنی عدل و احسان کرنے والے لوگ ہیں ۔
</item><item>اور جو لوگ اِحسان و حسنہ کے کام کریں گے تو ان کو مسترد یا نظر انداز نہیں کیا جائے گا، بلکہ ان کا اجرِ حسنہ ان کو ضرور ملے گا۔ اور اللہ اہلِ آرزو و خشیت (= متقیوں کے احوال و ظروف ) کا علم کلی رکھنے والا ہے۔
</item><item>جن لوگوں نے کفر کیا، یعنی نظام اسلام میں داخل ہونے سے انکار کیا تو اُن کا مال و منال اُن کو اللہ کے قانونِ مجازات سے بچا سکے گا نہ آل اولاد ہی۔ اور یہی لوگ اہلِ نار ہیں ، یعنی سَمَندر کی طرح آگ کے دوست ہیں یا آتش بجان و قلب اور دوزخی ہیں اور دوزخ ہی میں رہیں گے۔
</item><item>جو مال و دولت وہ اس دُنیا کی زندگی کی خاطر خرچ کرتے ہیں، اس کی مثال اس تُند و تیز ہوا ایسی ہے، جس میں سخت سردی ہو، یعنی وہ یخ بستہ ہو اور ان لوگوں کی کھیتی پر چلے اور اُسے برباد کردے، جو اپنے آپ پر ظلم کرتے ہیں، یعنی آ پ پر عرصۂ حیات تنگ کرتے اور اپنے آپ کو رہینِ خوف و حزن بناتے ہیں۔ اللہ کسی سے ناانصافی نہیں کرتا ( کہ یہ اس کی سنت نہیں ہے، بلکہ عدل و احسان کرنا، اس کی سنت ہے) ۔ (بخیل و مسرف) خود اپنے آپ پر ظلم کرتے ہیں، یعنی خود اپنے آپ کو رہینِ خوف حزن، سَمَندر سرشت اور اہلِ نار بناتے ہیں ۔
</item><item>مسلمانو! (یاد رکھو!) اپنے ہم نفسوں کے سوا اغیار کو ہرگز اپنا ہمراز و مُعتمد نہ بنانا۔ وہ تمھیں برباد کرنے میں کوئی کسر اُٹھا نہیں رکھتے۔ اُنھیں تو تمھیں تکلیف پہنچانا پسندہے۔ اُن کے مُونہوں سے جو نکلتا ہے وہ تو اُن کے خبث باطن کی غمازی کرتا ، یعنی چُغلی کھاتا ہے، لیکن جو کچھ اُن کے نفس چھپاتے ہیں، وہ اس سے کہیں بڑھ کر خطرناک ہے ۔ اگر تم عقل سے کام لو تو(دیکھو گے کہ) ہم نے تمھیں بتانے کو رہنما و حکیمانہ باتیں واضح و غیر مبہم طور پر بیان کر دی ہیں۔
</item><item>تم (ایسے صاحب دل ہو کہ ) ان لوگوں سے محبت کرتے ہو جو تم سے نہیں کرتے ؛ (حالانکہ) تم اللہ کی کل کتابوں پر ایمان رکھتے ہو اور (منافق) جب تم سے ملتے ہیں ، یعنی تمھاری صحبت میں ہوتے ہیں تو اپنے آپ کو مؤمن ظاہر کرتے ہیں ۔ لیکن جب علٰیحدہ اورخلوت میں ہوتے تو مارے حسد کے تم پر غصہ اتارنے کی خاطر انگلیاں کاٹتے ہیں۔ انھیں کہو! اپنے غیظ و غضب میں مرتے ہو تو مرو (ہمارا کیا بگڑے گا؟ لیکن یاد رکھو!) تمہارے نفسوں کی ایک ایک بات اللہ تعالیٰ کلی طورپر جاننے اور دیکھنے والا ہے ۔
</item><item>اگر تمھیں کوئی مسرت انگیز شے حاصل ہو تو وہ غمزدہ ہوجاتے ہیں، اور اگر تم پر کوئی مصیبت آئے یا کوئی خوفناک و خطرناک اور غم انگیز واقعہ پیش آئے تو وہ یہ سُن کر شاداں و فرحاں ہوجاتے ہیں۔ (لیکن تمھیں یہ اصل اصول یاد رکھنا چاہیے کہ) اگر تم مصائب و مشکلات میں ثابت قدم و حوصلہ مند رہے اور تقویٰ کرتے ، یعنی اللہ کے حسین و فطرتی راہِ راست کی آرزو و جستجو میں رہے اور اس کے قانونِ مُکافاتِ عمل اور اپنی گمراہی سے ڈرتے رہے تو اُن کا دجل و فریب تمہارا کچھ بگاڑ نہ سکے گا۔ اور اللہ کا قانونِ مجازات ان کے اعمال کو محیط ہے، یعنی منافق جو کچھ کرتے پھرتے ہیں، اللہ کے قانونِ مُجازات کے علم و نظر میں ہے(لہٰذا وہ اس سے بچ نہیں سکتے) ۔
</item><item>(میرے پیغمبر اعظم و آخر ؐ! ان اہم تاریخی واقعات کی یاد مُسلمانوں کو دلائیں۔ اس وقت آپ اللہ تعالیٰ کی نظرِ کرم میں تھے ) جب آپ صبح سویرے اپنے گھر سے نکلے تھے تاکہ مؤمنوں کو جنگی مورچوں میں متعین کریں اور اللہ تو سب کچھ سننے والا - سب کچھ جاننے والا ہے۔
</item><item>اس وقت آپ کے لشکر میںدو گروہ ایسے بھی تھے جو ہمت ہارنے ہی والے تھے، حالانکہ اللہ اُن کا مددگار و کارساز تھا ۔ اہلِ ایمان توہر حال میں اللہ کی نُصرت و ہدایت پر بھروسہ کرتے ہیں، یعنی ایسا کرنا ان کا شعار ہوتا ہے۔
</item><item>(مسلمانوں کو اس کی بھی یاد دلائیں کہ) ہم پہلے بھی غزوۂ بدر میں تمھاری مدد کر چکے اور فتح دلا چکے تھے، حالانکہ (اس وقت تم افرادی اور عسکری قوت کے اعتبار سے) کم تر و کمزور تھے۔ لہٰذااللہ کے قُرب و رضوان کی طلب و جستجو میں اور ان سے محروم ہوجانے سے خوف بداماں رہو تاکہ تُم اس کے فضل و کرم کا شکر بجا لائو ( اور اس پرتوکل کرو)۔
</item><item>اور جب آپ مومنوں سے یہ کہہ کر اُن کی ہمت بڑھا رہے تھے کہ کیا تمھارے لیے یہ کافی نہیں کہ اللہ تین ہزار ملائکہ یا فرشتے نازل کرکے تمھاری مدد کرے
</item><item>ہاں ! یہ سچ ہے کہ اگر تم نے (دشمن کے مقابلے میں ہمت نہ ہاری اور حوصلہ مند و ثابت قدم رہے اور اللہ کے قرب و رضوان کی آرزو و جستجو کرتے اور اس کے قانون مُکافاتِ عمل سے ڈرتے رہے تو کافر اگر نا گہاں جوش میں آکر تم پر چڑھ دوڑیں تو اسی وقت اللہ اپنے پانچ ہزار چیدہ چیدہ فرشتے تمھاری مدد کو بھیجے گا ( جو تمھارے دلوں میں استقامت و طمانیت پیدا کردیں گے )۔
</item><item>ہاں ! یہ سچ ہے کہ اگر تم نے (دشمن کے مقابلے میں ہمت نہ ہاری اور حوصلہ مند و ثابت قدم رہے اور اللہ کے قرب و رضوان کی آرزو و جستجو کرتے اور اس کے قانون مُکافاتِ عمل سے ڈرتے رہے تو کافر اگر نا گہاں جوش میں آکر تم پر چڑھ دوڑیں تو اسی وقت اللہ اپنے پانچ ہزار چیدہ چیدہ فرشتے تمھاری مدد کو بھیجے گا ( جو تمھارے دلوں میں استقامت و طمانیت پیدا کردیں گے )۔
</item><item>یہ اللہ نے اِس لیے کیا تاکہ کافروں کے لشکر کا ایک بازو کاٹ ڈالے، یا ان کو مغلوب و اسیر بنا دے تاکہ وہ ناکام و نامراد پسپا ہوجائیں یا لَوٹ جائیں ۔
</item><item>(اے نبیؐ ! ) سزا و جزا دینے کے معاملات سے آپ کا قطعاً کوئی سروکار نہیں کہ اللہ اپنے قانونِ مُکافاتِ عمل کی رُو سے ان سے رجوع بہ کرم کرتا ہے یا ان کو اپنے کیے کی سزابھگتنے دیتا ہے، کیونکہ وہ اپنے نفسوں اور دُوسروں سے نا انصافی و زیادتی کرنے والے ہیں۔
</item><item>اور آسمانوں اور زمین میں جو کچھ بھی ہے، اللہ کی ملکیت (Belongs to Allah) اور اس کے بندوں کے استفادہ کرنے کے لیے ہے وہ (اپنے قانونِ مُکافاتِ عمل اور حکمت بالغہ کے مطابق) جن کو چاہتا ہے، معاف کر دیتا ہے اور اپنی حفاظت میں لے لیتا ہے؛ اور جن کو چاہتا ہے (انھیں اپنے اعمالِ سُوء کا) خمیازہ بھگتنے دیتا ہے۔ اللہ تعالیٰ تو ہے ہی بخشنے ، معاف کرنے اور حفاظت کرنے والا- بے اندازہ ترس کھانے، رحم و کرم کرنے اور خیر و حسنہ سے نوازنے والا۔
</item><item>مسلمانو! سُود کھائو نہ سُود در سُود Take and devour not interest (=usury or mark up etc.etc.) ؛ اللہ کے قرب و رضوان اور رحمت و ہدایت کی آرزو کرتے اور اس کے قانونِ مُجازات سے ڈرتے رہو تاکہ تم دنیوی و معنوی ترقی کر سکو۔ حواشی نمبر ۳۰- اس آیہ جلیلہ میں مسلمانوں کو بالخصوص متنبہ کیا گیا ہے کہ اگر وہ سُود خوری کریں گے تو اس کے نتیجے میں وہ مادی و معنوی ترقی نہیں کر سکیںگے ۔
</item><item>خوف و حزن اور جہنم کی آگ سے گُریزاں و ترساں رہو، یعنی ڈر کے مارے اس آگ سے دُور رہو، جو اللہ کے احکام خصوصاً حرمت سود سے متعلق احکام ماننے سے انکار کرنے والوں کے لیے تیار کی گئی ہے۔
</item><item>اور اللہ کی فرماں برداری کرو اس کے رسول کی بھی، یعنی آپؐ کی سنت حسنہ کی پیروی کرو تاکہ تم دنیوی و اُخروی حسنہ سے نوازے جائو۔
</item><item>اور اپنے پروردگار و مالک کی مغفرت، یعنی بخشش و حفاظت اور جنت کی طرف (جسے کسی متنفس نے آج تک دیکھا نہیں، وہاں کسی کے جانے کا سوال ہی پیدا نہیں ہوتا) سبقت لے جانے کی سعی کرتے رہو، وہ جنت جس کی وسعت آسمانوں اور زمین کی وسعتوں ایسی ہے (یعنی جنت کی وسعت و پہنائی لا محدود ہے) ، جو متقیں، یعنی اہلِ آرزو و خشیت کے لئے تیار کر رکھی ہے ۔ حواشی نمبر ۳۱: مستنبط ہوا کہ تقویٰ کی کلید جنت ہے اور متقی وارث جنت قرۃ العین ہے۔
</item><item>(ان اہل آرزو و خشیت کے کچھ اوصاف یہ ہیں :) خوشحال ہو یا تنگدستی( اپنے مقدور کے مطابق) اللہ کی راہ میں خرچ کرتے ہیں ، یعنی جو اپنا مال و منال اس کے اہلِ احتیاج کی کفالفت، فو ز و فلاح، مشکل کشائی و حاجت روائی کے لیے، نیز وطن کے اندرونی و بیرونی دُشمنوں کے خلاف جہاد کرنے پر صَرف کرتے ہیں) اور غصے کو پی جانے والے، نیز لوگوں کے قصوروں سے درگزر کرنے والے ہوتے ہیں ( یہ محسن ہیں ) اوراللہ لوگوں سے احسان کرنے والوں کو دوست رکھتا ہے۔ حواشی نمبر ۳۲ - بصیر ت افروز نُکتہ: ثابت ہوا کہ متقی یا اہلِ آرزو و خشیت محسن اور ’’اولیاء اللہ ‘‘ ہوتے ہیں۔
</item><item>اور اُن کی سے جب کوئی بُخل و بے حیائی کا فعل سرزد ہو جاتا ہے یا اپنے نفسوں سے ناانصافی و زیادتی کر بیٹھتے ہیں تو (پشیمان ہوکر ) اللہ کو یاد کرنے اور اپنے گناہوں کی معافی مانگنے لگتے ہیں ۔ اللہ کے سوا گناہوں کو معاف کر بھی کون سکتا ہے؟ یعنی اعمالِ سُوء کے آتشیں اثرات کو قلب سے اللہ کے سوا کوئی محونہیں کرسکتا؛ نیز وہ اپنے کیے پر دانستہ اڑے نہیں رہتے، یعنی ایسے افعالِ شنیعہ کرنے کو دیدہ و دانستہ اپنا شعار نہیں بناتے(کیونکہ وہ اعمالِ سُوء کے غم انگیز و ہولناک نتائج و عواقب کا علم رکھتے ہیں )۔
</item><item>اس کے صلے میں اُن کا ربِّ عاشق (اپنے قانونِ مُکافاتِ عمل کی رُوسے ) ایک تو اُن کو بخشش و حفاظت سے اور دوسر، بہشت کے باغوں سے نوازے گا جن کے نیچے چشمے رواں دواں ہوں گے ؛ اور وہ ان میں طمانیت و مسرت کے ساتھ) حیات ابدی بسر کریں گے ) (They would enjoy an eternal blissful life.) ۔ دیکھو ! حُسنِ عمل کرنے والوں کا اجر بھی کتنا حسین ہے!
</item><item>تم سے پہلے (اقوام عالم کے بہت سے ) زندگی کے نظام (System) تھے جو محو ہوگئے۔لہٰذا دُنیا میں سیاحت بالحق کرو ، یعنی با مقصد سیر و سیاحت کر واور عبرت و غور کی نظروں سے مشاہد کرو کہ اللہ کے نظامِ حیاتِ کلی کو نہ ماننے ، بلکہ جھٹلانے والوں کا انجام کیا ہوا؟۔
</item><item>یہ قرآن حکیم بنی نوعِ انسان (Mankind) کے لیے بیان ، یعنی اللہ تعالیٰ کے احکام و قوانین ، تعلیمات، تاریخی واقعات و حقائق اور علم و حکمت کی باتوںکا واضح و مدلل اظہار ہے، یعنی ان کی تشریح کرنے والا ہے؛ اور اہلِ آرزو و خشیت کا رہبر و رہنما ، یعنی ان کو صراط مستقیم یا جنت کی حسین و فطری راہِ راست دکھانے اور موعظت، یعنی ناصحابہ ہدایات (Instructions) دینے والا ہے۔
</item><item>(گذشتہ جانی و مالی نُقصان اور غیر متوقع و سبق آموز واقعات کے باعث) تم نہ تو جی ہارو اور نہ غم ہی کھائو (Lose not heart, and nor grieve) ؛ جو ہوا سو ہوا۔ لیکن سنو! اگر تم سچے مؤمن رہے، یعنی اللہ کے احکام و قوانین اور تعلیمات کو دل و جان سے تسلیم اور ان پر عمل کرتے رہے تو ( اپنے دشمنوں پر ) غالب تم ہی آئو گے (You shall certainly overcome them)۔
</item><item>(اگر غزوہ ٔ اُحد میں مسلمانوں کے شہید ہونے کا ) تمھیں زخم لگا ہے تو دشمن قوم کو بھی ( اس سے پہلے غزوۂ بدر میں اپنے لشکریوں کی ہلاکت کا) ایسا ہی زخم لگا تھا)۔ ( دل برداشتہ ہونے کی بات نہیں، اللہ تعالیٰ کے قانونِ تدبیری کے مطابق ) ایسے عبرتناک واقعات و سانحات قوموں کے درمیان گردش کرتے رہتے ہیں۔ اس واقعہ سے مقصود ایک تو مؤمنوں کو سان چڑھانا تھا، اوردوسرے، تم میں سے بعض کو شاہد بنانا تھا ( تاکہ وہ لوگوں کو اس جنگ کے اصل واقعات و حقائق اور اسباب و نتائج سے آگاہ کرتے رہیں) ۔ اور اللہ ظالموں، یعنی لوگوں کے انسانی یا بنیادی حقوق سلب کرنے، ان پر جبر و اِکراہ اور ان سے زیادتی کرنے والوں کو قطعاً پسند نہیں کرتا، یعنی دیکھنا نہیں چاہتا۔
</item><item>اس سے مقصود یہ تھاکہ اہلِ ایمان کے دلوں کو (مالِ غنیمت وغیرہ کے) لالچ اور دیگر امراض سے پاک و صاف کردے اور مُنکرانِ اسلام کی قوت و سطوت کو بتدریج کم کرکے ختم کر دے۔
</item><item>مُسلمانو! کیا تم اس خوش فہمی میں ہو کہ اللہ تمھیں ایسے ہی جنت میں داخل کر دے گا ، یعنی زبانی کلمۂ طیبہ پڑھ لینے سے تم جنتی بن جائو گے ؛ حالانکہ اللہ نے ابھی تمھیں سان چڑھایا ہی نہیں کہ ظاہر ہو جائے کہ تم میں سے کون ( جان و مال سے ) جہاد کرنے والے ہیں؛ نیز جہاد میں حوصلہ مند و ثابت قدم رہنے والے بھی ظاہر ہوجائیں۔
</item><item>تم شہادت کی موت سے دو چار ہونے سے پہلے اس کی تمنا کیا کرتے تھے۔ پھر تم نے اس کا مشاہدہ کر لیا، اور اپنی آنکھوں سے مسلمانوں کو شہید ہوتے دیکھ لیا۔
</item><item>(مُسلمانو! ایسا نہ ہو کہ تم بھی نصاریٰ اور دیگر مشرک اقوام کی طرح پیغمبر اعظم و آخر صلی اللہ علیہ وسلم سے مشرکانہ باتیں منسوب کرنے لگ جائو) صرف یہ سچا عقیدہ رکھنا کہ حضرت) محمد (صلی اللہ علیہ وسلم ) فقط اللہ کے رسول یا پیغمبر ہیں ؛ اور آپ سے پہلے بھی اللہ کے رسو لؑ یا پیغمبر گذر چکے ہیں۔ اگر آپ مر جائیں یا ہلاک کر دیئے جائیں تو کیا تم الٹے پائوں پھر جائو گے ، یعنی مرتد ہوجائوگے؟ (سُنو!) جو کوئی مُرتد ہوگا یعنی نظامِ اسلام سے نکل جائے گا تو وہ اللہ کا تو کچھ نہیں بگاڑ سکے گا( البتہ خود اپنے آپ پر ظلم کرے گا اور اہلِ نار بن جائے گا )۔ اور اللہ کی نعمتوں سے خود بھی مستفید ہونے اور دوسروں کو بھی مستفید کرنے اور اس کے لیے اس کا تشکر و سپاس کرنے والوں کو وہ صلہ بھی خوب دیتا ہے۔
</item><item>کسی متنفس کے بس کا روگ نہیں کہ وہ اللہ کے حکم ( مکتوبی) کے بغیر مر جائے ، یعنی بن آئی موت مر جائے۔ وجہ یہ ہے کہ اُس نے اجل یا موت کا وقت متعین کر رکھا ہے (جو بدل نہیں سکتا) جو لوگ اپنے اعمال کا صلہ دُنیا میں لینا چاہتے ہیں تو اُنہیں یہاں دے دیا جائے گا ، اور جو اپنے اعمالِ حسنہ کا ثمرہ آخرت میں لینے کی آرزو رکھتے ہیں، اُن کو وہاں دیا جائے گا۔ اللہ تعالیٰ کی نعمتوںسے استفادہ کرنے اور دوسروں کو مستفید کرنے اور اس کے لیے اس کا شکر بجا لانے والوں کو ہم جلد صلہ دیا کرتے ہیں ( دنیا اور آخرت دونوں میں)۔
</item><item>(غور کے کانوں سے سنو !) بہت سے نبیؐ گزرے ہیں، جن کی معیت میں اللہ والوں یا اللہ کے عاشقوں نے (دُشمنانِ حق سے ) جہاد بالسیف کیا، یعنی جنگ کی۔ او راللہ کی راہ میں ان پر مصیبتیں بھی پڑیں تو اُنھوں نے نہ ہمت ہاری، نہ کمزوری دکھائی اور نہ ہارہی مانی ۔ (یاد رکھو!) اللہ قوتِ برداشت رکھنے اور حوصلہ مندی و جرأت سے ثابت قدم رہنے والوں کو دوست رکھتا ہے ( ان کو نُصرت و فتح سے نوازتا ہے)۔
</item><item>ان کی زبانوں پر دعا ہوتی تھی تو یہ یہی ہوتی تھی یا ان کی زبانوں پر کوئی بات اس دُعا کے سوا نہ ہوتی تھی کہ ’’ہمارے پروردگار و مالک! ہماری لغزشوں، فرو گذاشتوں اور اُن زیادتیوں کو جو ہم نے اپنے فرائض و وظائف (Duties and functions) میں کی ہیں، نظر انداز اور اُن کی پردہ پوشی فرما؛ اور ہمیں ثابت قدم و حوصلہ مند رکھ اور مُنکرانِ اسلام پر ہمیں غلبہ و فتح عنایت فرما !‘‘۔
</item><item>اس پر اللہ نے اُنھیں دُنیا میں بھی اچھا صلہ دیا اور آخرت میں بھی اُن کو حسین ثمرہ دے گا؛ اور اللہ اِحسان و حُسن ِ عمل کرنے والوں کو دوست رکھتا ہے( یعنی وہ اولیآ ء اللہ ہوتے ہیں) ۔
</item><item>اے مسلمانو! اگر تم منکرانِ دینِ اسلام کا کہا مانو گے تو وہ تمھیں اسلام کے نظامِ حیاتِ کلی سے نکال کر مرتد کر دیں گے اور تم متاعِ ایمان و آخرت کھو کر لَوٹو گے۔
</item><item>(مسلمانو! یاد رکھو! مُنکرانِ نظامِ اسلام کا نہیں، ) بلکہ اللہ تمھارا حامی و سرپرست ہے اور وہ بہترین معاون یا مد گار ہے۔
</item><item>جن لوگوں نے کفر کیا، یعنی اسلام کے نظام حیات کلی میں آنے سے انکار کیا ہے، ہم جلد ان کے دلوں میں تمھاری ہیبت و دہشت بٹھا دیں گے، اس بناء پر کہ وہ اللہ کے ساتھ شرک کرتے ہیں، یعنی اس کی ذات و صفات ، قوانین و احکام اور تعلیمات میں غیر اللہ کو شریک یا سہیم ٹھیراتے ہیں، جن کی اُس نے کوئی دلیل محکم یا سند نازل نہیں کی۔ اور ان کا ملجا ویا ماوا یا مسکن جہنم ہے اور وہ ظالموں، یعنی مشرکوں کا انتہائی غم انگیز و قبیح اور ہولناک مستقر یا ٹھکانا ہے۔
</item><item>اور اللہ نے تم سے اپنا کیا ہوا وعدہ پورا کر دیا تھاجب تم اللہ کی تائید سے ان (دشمنوں) کا استیصال یا قلع قمع کر رہے تھے، یہاں تک کہ تمھیں جس ( مالِ غنیمت) کی طلب و آرزو تھی، اُسے اللہ نے تمھیں دکھا دیا تو دیکھتے ہی تمھارے جی چھوٹ گئے اور جس کام (Duty) پر تم مامور کیے گئے تھے، ا سکے بارے میں تم نے اختلاف اور جھگڑا کیا اور (نبی اکرم ؐ کی ) حکم عدولی کر بیٹھے۔ تم میں سے بعض میں تو متاعِ دُنیا کا لالچ پیدا ہوگیا اور بعض آخرت ، یعنی جنت قرۃ العین کی نعمتوں کی طلب و جستجو میں رہے ۔ بدیں وجہ ( اس کے قانونِ تدبیری و آرزو مندی نے) تمھیں دشمن کے مقابلے میں تتر بتر کر دیا تھا کہ تمھیں سان چڑ ھائے۔ (پھر تمھیں اپنی غلطی کا احساس ہوا اور اللہ کی مغفرت چاہی تو) اُس نے تمھیں معاف کر دیا؛ اور اللہ اہل ایمان پر از بس فضل و کرم کرنے والا ہے۔
</item><item>(اس واقعہ سے عبرت پکڑو کہ ) جب تم بھاگ کر پہاڑی پر چڑھ رہے تھے اور تم میں سے کوئی پیچھے مُڑ کر دیکھتا نہ تھا ( کہ اس کا ہوش نہ تھا) اور پیغمبر اعظم وآخرت تمھیں پیچھے سے اپنی طرف بُلا رہے تھے۔ ( اس کے نتیجے میں) اللہ کے قانون نے تمھارے دلوں پرپے درپے کی چوٹ لگائی تاکہ( تم اس سے عبرت پکڑو اور آئندہ) جوکچھ تمھارے ہاتھ سے جاتا رہے اور پر غم نہ کرو یا نہ پچھتائو؛ اور جو ّآفت تم پر پڑے اس کے سبب رہینِ غم و اندوہ نہ ہوجائو ۔ اور (یاد رکھو) تم جو کچھ کرتے ہو، اللہ اس کی آگاہی رکھنے والا ہے (لہٰذا تمھیں اپنے اعمال کا صلہ ضرور ملے گا۔
</item><item>پھر اس غم و اندوہ کے بعد اللہ نے تمھیں طمانیت امنیت، یعنی اطمینان و امن سے نوازا، (After the grief, you were blessed with solace) اس طرح کہ تم میں سے ( سچے مومنوں کے )ایک گروہ پر نیند کی سرخوشی طاری ہوگئی ( اور ان کے دلوں میں خوف و خطر اور غم و اندوہ کی آگ ٹھنڈی پڑی گئی) ۔ اور (منافقوں کے) گروہ کو صرف اپنی جانوں کی فکر تھی، اللہ کے بارے میں جاہلانہ و ناروا وہم و گمان (Suspicions) کرتے اور کہتے تھے : ’’جو کچھ ہوا اس میں ہمارا کیا اختیار تھا؟‘‘ آپ کو بتا دیں کہ ’’ہر قسم کا اختیار اللہ کو ہے کہ صرف وہی اس کا مستحق ہے‘‘۔ ( یہ منافق کہتے تو یہ ہیں لیکن ) انھوں نے بہت سی باتیں اپنے دلوں میں چھپا رکھی ہیں جن کو وہ آپ پر ظاہر نہیں کرتے؛ یعنی یہ کہ ’’اگر ہمارے اختیار میں ہوتا تو (ہم میدانِ جنگ میں نہ آتے اور ) نہ مارے ہی جاتے‘‘۔ ان کو بتا دیجیے کہ ’’اگر تم اپنے گھروں میں بھی ہوتے تو جن کے لیے مارا جانا لازم کر دیا گیا تھا، وہ خود ہی اپنی اپنی قتل گاہ پر پہنچ جاتے‘‘۔ (اس سے مقصود یہ تھا کہ ) اللہ تمھارے سینوں میں جو ہے اسے سان چڑھائے اور تمھارے دل و دماغ کا تصفیہ و تزکیہ کر دے۔ اور اللہ تمھارے باطنی احوال و ظروف کا علم کلی رکھنے والا ہے۔
</item><item>(جنگ اُحد کے دن ) جب مؤمنوں اور کافروں کے دو (حریف ) جماعتیں آپس میں برسرِ پیکار تھیں تو تُم میں سے جن لوگوں نے راہِ فرار اختیار کی تھی، ان کو شیطان نے نظم و ضبط قائم نہ رکھنے کے سبب ڈگمگایا تھا (Satan and caused them to backslide)۔ بہر حال، اللہ نے ان سے درگزر اور معاف فرمایا۔ بلاشبہ، اللہ بخشنے اور حفاظت کرنے والا - انتہائی بُردبار (Clement) ہے۔
</item><item>اے لوگو جو ایمان لائے ہو، یعنی اسلام میں داخل ہوئے ہو! اُن منافق لوگوں کی طرح نہ ہو جانا جنھوں نے اسلام میں پوری طرح داخل ہونے سے انکار کیا ہے اور جو اپنے اُن بھائی بندوں سے متعلق جو جہاد کے لیے سفر کرتے ( اور شہید ہوجاتے ہیں) یا (اللہ کی راہ میں ) جنگ کرتے ہیں ( اور شہید ہوجاتے ) ہیں، کہتے ہیں : ’’وائے حسرتا!) اگر وہ ہمارے پاس ( گھروں میں) ہوتے تو نہ تو مرتے اور نہ مارے ہی جاتے‘‘؛ مسلمانوں!یہ نظریہ نہ رکھنا، اس لیے کہ یہ باطل نظریہ رکھنے والوں کے دلوں میں اللہ ( کے قانون مکافات کے مطابق ) حسر ت و پیشمانی پیدا ہوجاتی ہے ۔ ( علاوہ بریں، یہ اصل الاصول بھی یاد رکھنا کہ) اللہ ہی (اپنے قانون تدبیری کے مطابق) زندہ رکھتا اور موت دیتا ہے۔ (اس کا مطلب یہ بھی ہوسکتا ہے کہ) اللہ ہی (اپنے قانونِ تدبیری و مُکافاتِ عمل کے مطابق) حیاتِ طیبہ بسر کراتا اور وہی شہادت کی موت بھی دیتا ہے ۔ اور جو حسین یا قبیح اعمال تم کرتے رہتے ہو ، اللہ ان کو دیکھنے والا (Seer) ہے، یا اللہ کے قانونِ مکافاتِ عمل کی نظر میں ہوتا ہے ( تمھیں صلہ دینے کے لیے)۔
</item><item>(مسلمانوں ! یہ اصلِ عظیم نہ بھولنا کہ ) اگر تم اللہ کی راہ میں ہلاک کیے جائو یا اپنی طبیعی موت مر جائو گو اللہ کی مغفرت یا بخشش و پناہ اور رحمت یا اُخروی حسنہ (= جنت قرۃ العین) اس مال و دولت وغیرہ سے جو لوگ جمع کرتے ہیں (Amass or hoard)، افضل و احسن ہے۔
</item><item>مسلمانوں! اگر تم اپنی موت مر جائو یا ہلاک ہوجائو (Be slain) تو (یاد رکھو کہ ہرحال میں) تم نے اللہ کے حضور جمع ہونا ہے (اپنے اعمال صالحہ کے اجر میں جنت قرۃ العین میں حیاتِ جاودانی بسر کرنے اور علی الدوام معنوی ترقی (Spritual development) کرنے کے لیے )۔
</item><item>(میرے پیغمبر اعظم و آخر ؐ!) اللہ کی از بس محبت و کرم نوازی کی بدولت آپ لوگوں کے لیے صاحبدل و نرم واقع ہوئے ہیں۔ اگر آپ تند مزاج اور سخت دل ہوتے تو وہ آپ کے ارد گرد سے چھٹ گئے ہوتے ( اور آپ سے گریزاں رہتے)۔ اُن کے قصوروں سے درگزر فرماتے رہیے۔ پھر جب آپ کوئی کام کرنے کا پختہ ارادہ و فیصلہ کر لیں تو اللہ پر بھروسہ کرکے اس کو سرانجام دینے پر کمر بستہ ہوجائیے ۔ یقین جانو کہ اللہ توکل یا بھروسہ کرنے والوں سے محبت کرتا ہے (یعنی اللہ کی رحمت و نُصرت اور مغفرت و ہدایت پر یقین رکھ کر سرگرمِ عمل ہوجانا جن لوگوں کا شعار ہوتا ہے، اللہ کی تعائید ان کے شاملِ حال ہوتی ہے) ۔
</item><item>(مسلمانو!) اگر اللہ کی مدد و تائید تمھارے شاملِ حال ہو تو تم پر کوئی غالب نہیں آسکتا۔ اور اگر وہ تمھیں اپنی مدد سے محروم کردے تو پھر کون تمھاری مدد کر سکتا ہے ؟ یعنی نہیں کرسکتا ۔ اور اللہ پر توکل (Trust) کرنا اہلِ ایمان پر لازم ہے، یعنی اللہ کی تائید و نصرت پر اعتماد کرکے عمل کرنا اہلِ ایمان پر لازم ہے۔
</item><item>اللہ کے کسی نبی ؑ سے یہ ہو ہی نہیں سکتا کہ وہ ( وحی و تنزیل، اپنے فرائضِ نبوت یا کسی اور معاملے میں) خیانت کرے( اس لیے کہ انبیآء کرامؑ اللہ تعالیٰ کی نظر و پناہ میںاور لوگوں کے اخلاق و کردار اکی اصلاح اور ہدایت کے لیے مبعوث ہوتے ہیں۔ اُن کی اُمت میں سے) جو لوگ بھی خیانت کرتے ہیں، قیامت کے روز خیانت کی ہوئی چیز ضرور اُن کے ساتھ آئے گی اور ظاہر ہوگی۔ پھر اللہ ہر متنفس کو جو اُس نے (حسنات یا سیِّآت ) کسب کی یا کمائی ہوں گی، اُسے کما حقہ، دی جائیں گی ؛ اور ان کے ساتھ قطعاً نا انصافی نہیں ہوگی ( کیونکہ اللہ تعالیٰ عادل و محسن ہے)۔
</item><item>کیا وہ شخص جو اللہ کی رضا کی پیروی کرتا ، یعنی اس کے قوانین و احکام اور تعلیمات کے مطابق کل زندگی (= انفرادی و اجتماعی اور مادی و معنوی زندگی ) کرتا ہے، ( انجام کے لحاظ سے) اُس شخص ایسا ہوسکتا ہے؟ یعنی ہر گز نہیں ہوسکتا، جو اللہ کی مشیت اور اس کے احکام و قوانین اور تعلیمات کے برخلاف کل زندگی کرے، (اور اس کے نتیجے میں) اللہ(کے قانونِ مجازات) کے غضب یعنی پکڑ کا مستحق بن جائے اوراس کا آخری ٹھکانا (Abode) جہنم ہو ؟ اور جہنم سفر زندگی کی انتہائی بھیانک اور اندوہناک آخری منزل ہے ۔
</item><item>(اللہ کے بندگانِ تسلیم و رضا کو جنت میں انسان کی اِکتسابی یا کمائی ہوئی حسنات تو ملیں گی ہی، لیکن (علاوہ بریں) اُنھیں وہاں تقرب الی اللہ کے اعلیٰ سے اعلیٰ مقامات حاصل ہوتے رہیں گے ۔ اور جو کچھ وہ کرتے ہیں ، اللہ کے علم و نظر میں ہوتا ہے ۔
</item><item>اللہ نے مومنوں پر بہت بڑا احسان کیا ہے کہ اُس نے اُن کے ہم نفسوں ہی میںسے اپنا پیغمبرِ (اعظم و آخرؐ) مبعوث کیا ، یعنی ان کے لیے بھیجا۔ (آپ ؐ کے فرائض بحیثیتِ معلم و مربی یہ ہیں) ۔ اول آپ ان پر اللہ کی آیات تلاوت کرتے ہیں ، یعنی اس کے قوانین و احکام اور تعلیمات کا درس دیتے ہیں ۔ دوسرے، آپ ان کا تزکیہ کرتے ہیں ، یعنی اُن کے نفسیاتی یا قلبی امراض کا علاج کرتے ، اُن کے اخلاق کی تہذیب و تحسین کرتے اور اُن کو غور کے کانوں سے سننا ، عبرت کی نظروں سے دیکھنا اور حکیمانہ انداز میں سوچنے اور عقلِ سلیم سے کام لینا سکھاتے ہیں؛ نیزاُن کو اپنے باطنی قویٰ کو قوۃ سے فعل میں لانے کی تربیت دیتے ہیں۔ تیسرے آپ ان کو الکتاب ، یعنی قرآنِ حکیم کے علوم و فنون کی تعلیم دیتے ہیں ؛ نیز اُن کو اس کے قوانین و احکام یا اوامر و نواہی، اور معارف و اصطلاحات، محکمات و متشابہات ، اس کے اسرار و رموز اور اعجازات کی معنویت سے آگاہ کرتے ہیں ۔ چوتھے، ان کو حکمت ،یعنی قرآن حکیم کے احکام وقوانین اور تعلیمات کے مطابق احسن و اکمل طریقے سے عمل یاکل زندگی کرنا سکھاتے ہیں ۔ حکمت سکھانے کا مطلب یہ بھی ہے کہ آپ ان کو کمال دانشمندی سے اپنے اُمور سر انجام دینے کے اُصول اسالیب سکھاتے ہیں۔ اور (حقیقت یہ ہے کہ) آپ کی بعثت سے پہلے تو یہ لوگ صاف راہ گُم کردہ تھے، یعنی اللہ تعالیٰ کی صراط مستقیم یا حسین و فطری راہِ راست سے ناواقف تھے، جو اپنے راہروانِ اہلِ آرزو کو ان کی منزلِ مقصود پر پہنچاتی ہے ، جو جنت قرۃ العین ہے۔
</item><item>اور یہ کیا کہ جب ( جنگ اُحد میں) تم پر مصیبت پڑی ، یعنی تم پر (دشمنوں کے ہاتھوںجانی و مالی وغیرہ ) نقصان پہنچا، حالانکہ اس سے دوگنا نقصان تم ( جنگ بدر میں ) اُن کو پہنچا چکے تھے، تو تم چلا اٹھے ! ’’ہائے! یہ آفت ہم پرکہاں سے آپڑی؟‘‘ ۔ (میرے نبی ؐ! ) ان کو بتا دیجیے کہ ’’یہ آفت تمھاری اپنی لائی ہوئی ہے ( اس لیے کہ تم نے اللہ اور اس کے رسول ؐ کے احکام کی خلاف ورزی کی تھی) ۔ یقین مانو کہ اللہ(اپنے حکیمانہ قانونِ تدبیری According to His Law of Prudetial Planning کے مطابق) ہر شے اور اس کے کرنے پر قدرتِ کاملہ رکھنے والا ہے۔
</item><item>اور (اُحد میں) دو حریف جماعتوں کے باہمی تصادم کے دن جو مصائب تم پر ٹوٹ پڑے تھے، وہ اللہ کے حکیمانہ و غیرمبدل قوانینِ صبر و فرماں برداری ( یعنی استقامت و استقلال اور حوصلہ مندی و ثابت قدمی، نیز طاعت و نظم و ضبط ) کی رُوسے پڑے تھے۔ ا س سے مقصود مومنو ں کو سان چڑھانا تھا۔
</item><item>نیز اس سے مُنافقوں (Hypocrites) کا نفاق ظاہر کرنا بھی مقصود تھا۔ چنانچہ جب اُن سے کہا گیا کہ ’’آئو! اللہ کی راہ میں جنگ کر ویا شہر کا دفاع کرو‘‘ ، توانھوں نے جواب دیا: ’’اگر ہمیں یقین ہوتا کہ جنگ ضرور ہوگی تو ہم یقینا تمھارا ساتھ دیتے‘‘؛ تو اُس روز وہ ایمان کی نسبت کفر کے قریب تر تھے۔ وہ اپنی زبانوں سے وہ کچھ کہتے تھے جو اُن کے دلوں میں نہ تھا۔ اور جو وہ اپنے دلوں میں چھپاتے ہیں، اللہ اُن سے بھی کہیں زیادہ اس سے آگاہی رکھتا ہے۔
</item><item>جو منافق لوگ جنگ کرنے کے بجائے گھروں میں بیٹھے رہے تھے، اپنے ہم نفسوں،یعنی بھائی بندوں سے متعلق کہتے ہیں کہ اگر وہ ہمارا کہا مانتے (اور قتال نہ کرتے) تو قتل نہ ہوتے۔ اُن سے کہو! اگرتم یہ کہنے میں حق بجانب ہو تو پھر تم اپنی آئی موت کو ٹال کر دکھا دینا۔
</item><item>جو لوگ اللہ کی راہ میں شہید ہوجاتے ہیں (Are martyred) ، اُنھیں مُردہ (Dead) خیال نہ کرو، بلکہ (وہ جان دے کر جنت کی زندگی خرید لیتے ہیں اور ) وہ زندۂ جاوید ہوجاتے ہیں، اور (عالم برزخ میں) انھیں اپنے پروردگار و مالک سے نعمتیں ملتی رہتی ہیں ( لیکن یہ حقیقت پیشِ نظر رہنا چاہے کہ انسان عالمِ رؤیا کی طرح عالمِ برزخ کے ( جو اس کا زوج ہے ) کے زمان و مکان او رشہیدوں کی زندگی و رزق کی ماہیت کا قطعاً علم نہیں رکھتا)۔
</item><item>اللہ تعالیٰ کے اپنے فضل و کرم سے (عالم برزخ میں) ان کو جن نعمتوں سے نوازتا ہے، وہ اُن کو پا کر پھولے نہیں سماتے، اور اپنے اُن رفقاء کے لیے بھی جو پیچھے دنیا میں رہ گئے ہیں، خوشیاں مناتے ہیں کہ اُن پر بھی کسی قسم کا خوف و خطر مسلط ہوگا نہ وہ رہینِ غم و اندوہ ہوں گے ۔
</item><item>اوراللہ کا انعام اور فضل وکرم پا کر شاداں و فرحاں (Jubilant) ہیں ، اور اس لیے بھی کہ اللہ (کا قانونِ مُکافاتِ عمل ) مومنوں (کے اعمالِ حسنہ ) کا اجر ضائع نہیں کرتا (بلکہ ہر حسن عمل کا صلہ ضرور ملتا ہے)۔
</item><item>جن مجاہدین نے دشمنوں کے ہاتھوں زخم کھانے کے بعد بھی اللہ اور اس کے رسول کی پکار پر لبیک کہا؛ اُن میں سے جنھوں نے لوگوں کے ساتھ اِحسان کیا اور دیگر خیر و بر یا حسنہ کے کام کیے اور رُشد و ہدایت کی طلب و جستجو میں رہے اور گمراہی سے ڈرتے رہے ، اُن کے لیے ارفع و احسن صلہ ہے ( جو اُنھیں ضرور ملے گا)۔
</item><item>جب اُن لوگوں کو بتایا کہ تمھارے ساتھ لڑنے کے لیے کافر لوگوں یعنی اہل مکہ نے (لشکر جرار اور سامانِ حرب و ضرب) جمع کر رکھا ہے، لہٰذا ان سے ڈرو( اور ان سے مصالحت کرلو) تو اس سے ان کا ایمان اور زیادہ قوی و مستحکم ہو گیا، یعنی اللہ کی نُصرت و تائید پر ان کا ایقان و توکل اور زیادہ محکم ہوگیا : ااور انھوں نے جواب میں کہا! ’’اللہ (کی نصرت و تائید) ہمارے لیے کافی ہے جو احسن و اکمل ، کارساز و معتمد ہے‘‘۔
</item><item>پھر وہ مجاہدین اللہ کے فضل و کرم سے (مدینہ منورہ )لَوٹے تو انھیں ذرہ بھر نقصان نہ پہنچا اور وہ اللہ کی مشیت و خوشنودی، یعنی اس کے قوانین و احکام اور تعلیمات کے مطابق عمل کرتے رہے ۔ اور اللہ نہایت ارفع و احسن فضل و کرم کا مالک اور اس سے اپنے بندوں کو نوازنے والا ہے۔
</item><item>بلا شبہ یہ شیطان ہے ، یعنی مفسد و شریر لوگ ہیں جو ( مجاہد مومنوں کو) اپنے دوستوں سے ڈراتے ہیں ۔ اگر تم سچے مومن ہو تو شیطان کے دوستوں سے ہرگز ہراساں نہ ہونا، بلکہ میرے قانونِ مُجازات (Law of Retribution)سے خوف بداماں رہنا۔
</item><item>اور جو لوگ کفر، یعنی اللہ کی حکم عدولی میں بغیر سوچے سمجھے جلدی کرتے ہیں ، اُن کے اِس رویے کے باعث آپ رنجیدہ خاطرنہ ہوں ، اس لیے کہ وہ اللہ کا کچھ نہیں بگاڑ سکتے، یعنی اس کے دین یا نظامِ حیاتِ کلی کو نقصان نہیں پہنچا سکتے ۔ اور اللہ کے قانونِ مکافاتِ عمل کی رُو سے آخرت میں اُن کی نہ تو حسنات ہوں گی اور نہ ان میں اُن کا کوئی حصہ ہی ہوگا۔ البتہ وہاں اُن کی آتشیں سیآت ہوں گی جن کا عذابِ شدید اُنھیں بھگتنا ہوگا، یعنی ان کی کربناک اذیتیں سہنا ہوں گی ۔
</item><item>جن لوگوں نے ایمان کے بجائے کفر خرید کیا، یعنی اسلام کے مثالی نظام میںداخل ہونے کے بجائے طاغوتی نظامِ زندگی میں رہنا قبول کیا، وہ اللہ(کے نظام حیات کلی) کو قطعاً کوئی گزندیا نقصان نہیں پہنچا سکتے، بلکہ ان کی سیِّآت کا آتشیں ثمرہ یا اذیتناک عذاب اُن کا منتظر ہے۔
</item><item>جن لوگوں نے کفر کی روِش اختیار کی ہے ، یعنی اسلام کے مثالی نظام حیات کلی کو رد کرکے طاغوتی نظام حیات میں رہنا پسند کیا ہے، ہمارا قانونِ امہال (Law of Respite) اُن کو (باز آنے کی ) مہلت (Respite) دے رہا ہے، وہ اس سے خیال نہ کر یں کہ یہ مہلت اُں کے حق میںموجبِ خیر و حسنہ ہے، اس مہلت پہ مہلت دینے کا مقصد یہ ہے کہ(وہ اسلام سے رجوع کر لیں یا پھر) وہ زیادہ سے زیادہ گناہ کرکے آخری حد تک پہنچ جائیں۔ بہر حال ، (ان کی سیِّآت کی آگ کا) عذاب ِ المناک اُن کی راہ دیکھ رہا ہے۔
</item><item>اللہ مؤمنوں کو ان احوال و ظروف میں ، جن میں تم ہو، کبھی رہنے نہیں دے گا، جب تک کہ وہ (احسان و حسنہ کرنے والے موحد و ) مطہر لوگوں کو (نفاق و شرک اور ظلم و جہل کرنے والے) نجس لوگوں سے ممتاز نہ کردے ، او رتمھیں، یعنی اہل ایمان کو اُمور غیب یا غیب کی باتوں کی اطلاع دینا اللہ کی سُنت نہیں ۔ البتہ اللہ اپنے پیغمبروںؑ میں سے جن کو چاہتا ہے ، منتخب کر لیتا ہے (تاکہ اُن کو بذریعہ وحی بعض غیب کی باتوں سے مطلع کرے) ، لہٰذا تم اللہ اور اس کے پیغمبروں ؑ پر ایمان لائو۔ اور اگر تم ایمان لائو گے اور تقویٰ یعنی اللہ کے قرب رضوان کی طلب و آرزو کرتے اور اس کی دُوری و ناراضی سے ڈرتے رہے تو بلا شبہ تم اِس دنیا اورآخرت دونوں میں احسن و ارفع اجر پائو گے۔
</item><item>اللہ نے جن لوگوں کو اپنے فضل سے جو (مال و منال، زر و دولت، منقولہ و غیر منقولہ جائیداد وغیرہ وغیرہ) عطا کیا ہے، اس میں بخل کرتے ہیں (یعنی اسلامی حکومت کو نہ تو زکوٰۃ دیتے ہیںنہ العفو، نیز نہ اہلِ احتیاج کو اُن کے مساوی پیداواری حق یا حق معلوم دیتے ہیں اور نہ ان سے احسان کرتے یا ان کو مالی امداد ہی دیتے ہیں؛ نیز ان کو ضرورت کی چیزیں دیتے ہیں نہ قرضِ حسنہ وغیرو وغیرہ) ، وہ اس غلط فہمی میں مبتلا نہ رہیں کہ یہ جمع کردہ (Amassed or hoarded)مال و دلوت وغیرہ وغیرہ ان کے لیے باعثِ خیر و حسنہ ہے ، بلکہ اُن کے لیے موجب ضرر و فتنہ ہے ؛ اور قیامت کے روز (Day oof Resurrection) ان کے گلوں میں ایسے مال و دولت کے طوق پہنائے جائیں گے ۔ اور (انسان سوچے تو اس کا کچھ نہیں) آسمانوں اور زمین اور ان میں سب کچھ اللہ ہی کی میراث (Heritage) ہے۔ اور تم جو کچھ کرتے کراتے ہو اللہ اس سے کامل آگاہی رکھنے والا ہے (تاک تمھیں اس کا بدلہ دے) ۔
</item><item>(اللہ کی راہ میں خرچ کرنے کا حکم ملنے پر بخیل لوگ جو کہتے تھے، اس سے متعلق ارشاد ہوتا ہے )۔ اللہ تعالیٰ نے ان لوگوں کی باتیں سُن لی ہیں جو کہتے ہیں کہ اللہ تو ہمارا محتاج ہے ( کہ ہم سے مانگتا ہے ) اور ہم اس سے مستغنی او رمالدار ہیں ۔ وہ لوگ جو کہتے ہیں ، ہم اُسے ساتھ ساتھ لکھتے جاتے ہیں ، یعنی ہمارے حکم سے وہ ساتھ ساتھ ان کی گردنوں میں نصب اُلُوہی کمپیوٹر ، کیسٹ یا ٹیلی وژن میں فلم بند ہوتا جاتا ہے( الاسراء ۱۷:۱۳)؛ نیز انبیآء کا نا حق قتل کیا جانا بھی۔ (وہ تو یہ کہتے ہیں ) اور ہم (قیامت کے روز بالخصوص) ان سے کہیں گے کہ اب آتشِ سوزاں کے عذاب کا مزہ چکھو۔
</item><item>یہ آتشِ عذاب وہی ہے جو تُم نے خود اپنے ہاتھوں سے، یعنی اعمالِ سُوء کے اِرتکاب سے اپنے لیے آگے بھیجی تھی ؛ ورنہ یاد رکھو ! اللہ اپنے بندوں سے ظلم کرے، ہو نہیںسکتا (کیونکہ وہ تو اپنے بندوںکاربِ رحمن و رحیم یا رب عاشق ) ہے ۔ حواشی ۳۳: جس طرح یہ کلیہ مسلمہ ہے کہ ’’ہر عمل کا رد عمل ہوتا ہے ‘‘، اُسی طرح یہ کلیہ بھی سچا اور اللہ تعالیٰ کے نزدیک مسلمہ ہے کہ ’’انسان جو اعمال کرتا ہے، حسین یا قبیح ؛ ان سب کا رد عمل ساتھ ساتھ انسان کے گلے میں نصب اُلُوہی کیسٹ، ٹیلی ویژن یا کمپیوٹر میں ریکارڈ یا قلمبند ہوتا جاتا ہے۔ اور اس کے قلب پر اثرات مرتب کرتا رہتا ہے، لیکن آخرت میں جزا یا سزا کی صورت میں واضح او رکلی طور پر ظاہر ہوگا ۔
</item><item>جو لوگ یہ کہتے ہیں کہ اللہ نے ہم سے یہ قول و قرار لے رکھا ہے کہ ہم اس وقت تک کسی رسول ؑ یا پیغمبر پر ایمان نہ لائیں گے جب تک وہ ہمارے سامنے ایسی قربانی لا کر نہ دکھائے ، جسے (غیب کی ) آگ کھا جائے ، ان سے پوچھیے :’’مجھ سے پہلے تمھارے پاس کتنے ہی رسول ؑ واضح و محکم دلائل و براہین اور تمھاری طلب کردہ چیز (سوختنی قربانی) لے کر آئے تھے (مگر تم اُن پر ایمان نہ لائے )، اگر تم سچے ہو تے تو ان کو (ناحق )قتل کیوں کرتے ؟
</item><item>چنانچہ (میرے نبی ؐ !) اگر یہ لوگ آپ کی تکذیب کرتے ہیں ، یعنی آپ کے دعوائے نبوت و رسالت کو جھٹلاتے ہیں تو (دل گرفتہ نہ ہوں ، کیونکہ ) آپ سے پہلے بھی پیغمبروںؑ کی تکذیب ہو چکی ہے، حالانکہ وہ (اللہ کی طرف سے ) واضح و محکم دلائل و براہین اور صحیفوں اور علم و حکمت کی روشنی دینے والی الکتاب یعنی کتابوں کے ساتھ آئے تھے۔
</item><item>ہر متنفس کو لذت موت (Taste of death) سے آشنا ہونا ہے (کہ یہ شُدنی ہے) ؛ او رقیامت کے روز یقینا تمھارے اعمال کا اجر یا ثمرہ پورا پورا دیا جائے گا۔ چنانچہ جو شخص (حسنات کی کثرت کے باعث) آتشِ دوزخ سے بچا لیا گیا اور جنت میں داخل کیا گیا تو اس نے حقیقی کامیابی حاصل کر لی۔ جہاں تک دنیا کی زندگی (کے جنسی حظ، خور و نوش کی لذتوں، دولت و شہرت اور اقتدار حکومت) کا تعلق ہے، وہ محض فریبِ سامانِ عشرت ہے( جو تمھیں جنت قرۃ العین کی سرور آگیں حیاتِ جاودانی اور دیگر ان گنت حسین و لذیذ نعمتوں سے غافل و لا پروا کر دیتا ہے۔
</item><item>(مسلمانو! اسلام کے نظامِ حیات کلی کے قیام و دفاع کے لیے ) تمھیں مال و جان کی قربانی ضرور بالضرور دینا ہوگی( تاکہ تم اپنے عزم و ایقان کی کمزوریاں معلوم کر سکو، اور اُن کو دُور کر سکو ) نیز تمھیں اہل کتاب (یہود و نصاریٰ اور بُت پرستوں کی بہت سی تکلیف دہ باتیں بھی سننا ہوں گے۔ لیکن اگر تم نے یہ سب کچھ برداشت کر لیا اور ثابت قدم رہے (Persevere) ، نیز اللہ کے قرب و رضوان کی آرزو کرتے اور اس کے قانونِ مُجازات سے ڈرتے رہے (تو کامیاب ہوگے) ۔ بلا شبہ یہ بلند حوصلگی اور عزم و ہمت کے کام ہیں ۔
</item><item>اور (یہ عبرت انگیز واقعیت ہے کہ ) اللہ نے ان تمام قوموں سے جن کو اپنی کتاب دی تھی، یہ قول و قرار لیا تھا کہ اس کا مافیہ (Contents)، یعنی قوانین اور احکام یا اوامر و نواہی اور تعلیمات کو واضح و غیر مبہم انداز میں نطق و قلم سے بیان کرتے رہنا، یعنی ان کا اظہار و ابلاگ کرتے رہنا؛ نیز اس کتاب میں سے کچھ نہ چھپنا ( نہ قوانین و احکام اور نہ تعلیمات میں سے) ، لیکن انھوں نے اپنا عہد پس پشت ڈال دیا، اس کی قیمت (دُنیوی و اُخروی حسنہ کے مقابلے میں) نہایت حقیر لی۔ وہ اس کا مول از بس قبیح و حزن افزا لیتے ہیں ( بالفاظ ِ دیگر، وہ جلبِ منفعت کی خاطر کتاب اللہ کے نام پر غلط فتوے دیتے، کتمان حق کرتے اور اس کے احکام و تعلیمات کی غلط تاویل کرتے ہیں ، لیکن یہ منفعت حقیر اور اذیتِ خوف و حزن ہوتی ہے)۔
</item><item>یہ خیال ہرگز نہ کرنا کہ جو لوگ اپنے کرتوتوں پر اتراتے ہیں (Exult in) اور چاہتے ہیں کہ جو کارنامے انھوں نے سر انجام نہیں دیے، ان سے منسوب کرکے ان کی تعریف و ستائش کی جائے، وہ (اپنے اعمالِ سُوء کے آتشیں اثرات) یا عذاب سے گلو خلاصی پالیں گے (ہرگز نہیں؛ بلکہ قانونِ مُجازات کے رُوسے )، درد ناک عذاب ان کا منتظر ہے ۔
</item><item>اور آسمانوں اور زمین کی فرماں روائی کا اختیار صرف ایک اللہ تعالیٰ کو ہے ( اور کسی کو نہیں، لہٰذا جو حکمران اپنے یا غیر اللہ کے بنائے ہوئے قوانین کے ساتھ حکومت کرتے ہیں یا اپنا حکم چلاتے ہیں ، وہ تلمیحِ قرآنی میں ’’فرعون ‘‘ ہوتے ہیں) ؛ نیز اللہ ہر شے اور اس کے کرنے پر قدرت کاملہ رکھنے والا ہے۔
</item><item>(اے انسان ! غور کی نظروں سے دیکھ کہ ) آسمانوںکی خلقت ( کی حکیمانہ ہنر مندی یا معجزانہ ٹیکنالوجی کے اسرار و عجائبات) میں اور شب و روز ( کی ظلمت کی روشنی کے گونا گوں اور مختلف قسم کے علمی و تکنیکی جمالیاتی و نفسیاتی، جنسی و معاشی اور اخلاقی فوائد اور اُن) کے ایک دوسرے کے پیچھے آنے جانے میں، اہل عقل سلیم کے لیے اللہ تعالیٰ کی معجزانہ و حکیمانہ قدرتِ تخلیق کی رہنما علامات ہیں۔
</item><item>ہل دانش و بصیرت وہ لوگ ہیں جو کھڑے، لیٹے اور کروٹ کے بل، ہر حال میں اللہ کی صفات ِ حسنہ و تعلیمات او رقوانین و احکام میں تفکر بالحق یا با مقصد و تخلیقی فکر (Creative thinking) کرتے رہتے ہیں، او ران کے حوالے سے آسمانوں اور زمین کی خلقت یا درجہ بدرج پیدائش کی حکیمانہ و تدبیری ہنر مندی یا ٹیکنالوجی اور اس کے اسرار و معارف معلوم کرنے کی غرض سے تخلیقی فکر کرتے ہیں اور نتجۃً ، فرطِ حیرتِ علمی سے پکار اٹھتے ہیں : ’’ہمارے حکیمانہ و تدریجی انداز میں مخلوقات کی نشوو نما کرنے والے مالک! ہم تسلیم بالیقین کرتے ہیں کہ تو نے یہ کائنات باطل یعنی علمی و تکنیکی، افادی و جمالیتی اور تدبیری و غایتاتی اقدار کے بغیر درجہ بدرجہ تخلیق نہیں کی؛ (بلکہ بنی نوعِ انسان کے لیے جمالیاتی و افادی اور مقصدی اقدار کے ساتھ تخلیق کی ہے) ہم تیرا تنزیہ کرتے ہیں ، یعنی یقینِ محکم کے ساتھ کہتے ہیں کہ تُو علم کلی، حکمت بالغہ اور ایجاد و اختراع کی ٹیکنالوجی کے کمال کے لحاظ سے ہر قسم کے ضعف و نقص اور شرکت غیرے سے منزہ و وراء ہے ۔لہٰذا (بارِ الٰہا !) ایک تو ہمیں خلقت کائنات کے حیرت انگیز اسرارِ ٹیکنالوجی سے محروم نہ رکھنا اور نہ اس کے نتیجے میں ترقی یافتہ اقوام کی تباہ کن قوت یا دُور مار ہتھیاروں کے خوف و خطر کے آتشیں عذاب سے، اور دوسرے، آخرت میں آتش جہنم کی اذیتوں سے محفوظ و مصئوں رکھنا۔
</item><item>ہمارے پروردگار و مالک ! اس میں قطعاً شک و شبہ نہیں کہ جسے تو نے (اپنے قانونِ مجازات کے مطابق ا س کے اعمالِ سُوء کی بنا پردنیا میں خوف و حزن کی اور آخرت میں ) جہنم کی آگ میں ڈال دیا تو تُونے اُسے ذلیل و خوار کر دیا۔ او راپنے آپ اور دسروں پر ظلم کرنے والوں کا کوئی معاون و مددگار ہوگا نہ شفیع یا سفارشی (نہ دنیا اور نہ آخرت میں)۔ بالفاظ دیگر، جو لوگ شرک وظلم اور جرم و گناہ کی راہوں پر سفرِ زندگی کرتے ہوئے اپنی آخری منزل جہنم کی آگ میں جا گریں، وہ ذلیل و خوار ہوگئے : ظالموں کا کوئی مددگار ہوگا نہ شفیع۔ سچ ہے : خود کردہ را علاجے نیست ۔
</item><item>اے ہمارے پروردگار و مالک! ہم نے ایک مُبلغ یا پرچارک (Preacher) کی دعوت ایمان سنی کہ اپنے پروردگار و مالک (کی توحید الوہیت و ربوبیت) پر ایمان لائو، یعنی اس عقیدہ ٔ توحید کو تسلیم بالیقین و عمل کرو۔ چنانچہ ہم ایمان لے آئے ہیں۔ اے ہمارے پروردگار و مالک! ہماری خاطر ہمارے گناہ معاف اور ان کی پردہ داری فرما! اور ہمارے اعمالِ سُوء کے قبیح و آشتیں اثرات کو محو کر دے؛ او رہمیں احسان و حسنہ کرنے والوں کا رفیق کار بنا کر وفات دینا (اور ہمارا حشر ان کے ساتھ کرنا)۔
</item><item>ہمارے پروردگار و مالک ! تُو نے اپنے پیغمبروںؑ کے ذریعے ہم سے جو(دُنیوی و اُخروی حسنہ یا حسین و مسرت انگیز مادی و معنوی نعمتیں ) عطا کرنے کا وعدہ کیا ہے وہ ہمیں مرحمت فرما تاکہ قیامت یا ظہورِ نتائج کے روز ہم ذلیل و رُسوا نہ ہونے پائیں ۔ یقینا تو اپنے وعدے کے خلاف نہیں کرتا (کیونکہ ایسا کرنا تیری شانِ کبریائی و ربوبیت کے منافی ہے)۔
</item><item>اُن کے ربِّ (عاشق) نے اُن کی دُعا قبول کر لی ( اور فرمایا :) ’’میں کسی حسن عمل کرنے والے کے حُسنِ عمل (کے حسین اثرات) کو زائل نہیں ہونے دیتا، چاہے وہ مرد ہو یا عورت، ( کیونکہ) تم ایک دوسرے کی جنس سے ہو۔ چنانچہ جن لوگوں نے میرے (نظامِ حیات کلی کے) لیے ہجرت یا ترکِ وطن کیا او راپنے گھروں سے نکالے گئے؛ اورمیری راہ میں ان کو دُکھ دیے گئے؟ نیز انھوں نے لڑائی کی اور مارے گئے، یعنی شہید ہو گئے تو اس کے نتیجے میں، ان کے دلوں سے میں اعمالِ سُوء کے قبیح وآتشیں اثرات کو محو کر دوں گا اور انھیں الحیوانی باغوں میں داخل کروں گا، جن کے نیچے چشمے رواں دواں ہوں گے۔ یہ اللہ کی طرف سے صلہ ہوگا؛ اور یہ اللہ ہی ہے جس سے حسین ترین صلہ ملتا ہے۔
</item><item>(اے پیغمبرؐ!) اسلام کے مثالی نظامِ حیات کلی کے منکروں کا شہر بہ شہر اور قریہ بہ قریہ (کاروبار، سیاسی و عسکری مقاصد یا سیر و سیاحت کی غرض سے) گھومنا پھرنا آپ کو کہیں مغالطے میں نہ ڈال دے۔
</item><item>(اصل یہ ہے کہ اُخروی حسنہ کے مقابلے میں) یہ بے حد حقیر و مختصر منفعت و عشرت ہے۔ اُن (کے سفر زندگی کی ) آخری منزل جہنم ہے ، اور وہ نہایت قبیح و دہشت انگیز مسکن ہے ۔
</item><item>لیکن (بخلاف اس کے ) جو لوگ اپنے ربِّ (عاشق) کے قُرب و رضوان کی طلب و جستجو میں رہتے اور اس کے قانونِ مُجازات سے ڈرتے رہتے ہیں، اُن کے لیے الحیوانی باغات ہیں ، جن کے نیچے چشمے رواں دواں رہتے ہیں (یہ منظر جتنا حسین و نظر افروز ہوگا، اُس کا کوئی متنفس قیاس تک نہیں کرسکتا )۔ وہ ہمیشہ ان میں رہیں گے۔ یہ اُن کے لیے اللہ کی طرف سے ضیافت ہوگی ۔ اور اللہ کے پاس جو بھی ہے وہ محسنوں کے لیے خیر و حسنہ ہے۔
</item><item>اور اہل کتاب میں ایسے افراد بھی ہیں جو اللہ (کی توحید و اُلوھیت و ربوبیت) پر ، اور اس کتاب پر جو تم پر نازل ہوئی ہے، نیز اس کتاب پر جو ان پر نازل ہوئی ہے ایمان رکھتے ہیں، یعنی اللہ کے احکام و قوانین اور تعلیمات کو تسلیم بالیقین و عمل کرتے ہیں؛ اور اللہ کے حضور خشوع خضوع کرتے ہیں؛ (نیز) اللہ کی آیات کو حقیر مول لے کر نہیں بیچتے؟ ان لوگوں کا اجر خود اللہ دیتا ہے (جو بے حد جواد و وھاہب ہے)۔ یقین جانو کہ اللہ لگے ہاتھوں حساب چکانے والا (Swift in reckoning) ہے ۔
</item><item>اے لوگو جو ایمان لائے ہو، یعنی نظامِ اسلام میں داخل ہوئے ہو!(مشکلات اور نامساعد احوال و ظروف میں) صبر یعنی ثابت قدمی و استقامت اور استقلال و قوت برداشت کا مظاہرہ کرتے رہنا، اور دوسروں کو بھی ثابت قدمی و استقامت کا مظاہرہ کرنے کی زبانی و عملی تلقین کرتے رہنا؛ نیز اپنے دفاع کے لیے باہم ربط و ضبط رکھنا۔ اور اللہ کے قرب و رضوان کی طلب و جستجو کرتے اور اس کے قانونِ مُکافاتِ عمل سے ڈرتے رہنا۔ اس سے مقصود یہ ہے کہ تم مشکلات پر قابو پر کر ترقی و کامیابی حاصل کرو۔ ۳۴۔ نکتہ: رب رحمن نے اپنے جمالیاتی ۔ تخلیقی شاہکار کی مشکل کشائی و کامیابی اور دُنیوی و معنوی ترقی کے فلسفے کی بیکرانیوں کو اپنے ایجازِ بلاغت سے اپنی اس مختصر آیۂ جلیلہ میں سمیٹ کر اُسے ’’اعجاز‘‘ بنا دیا ہے۔ اس بناء پر یہ آیۂ جلیلہ اعجازاتِ قرآن میں سے ہے ۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے بنی نوعِ انسان ! اپنے پروردگار و مالک کے قرب و رضوان اور دُنیوی و اُخروی حسنہ کی طلب و جستجوکرتے رہو اور اُس کے قانونِ مُجازات (Law of Retribution) سے ڈرتے رہو ، جس نے (کرۂ ارض میں پانی سے ) صرف ایک حیاتیاتی جرثومے سے تمھاری درجہ بدرجہ (تزویجی) تخلیق کی تھی ( اور اب بھی اسی طرح مائوں کے پیٹوں میں چھے ارتقائی مرحلوں میں تمھاری تخلیق کرتا ہے، کیونکہ اس کی سنت یا طریقِ کار کبھی نہیں بدلتا) ۔ پھر اس ایک جرثومۂ حیات سے اس کا زوج تخلیق کیا، یعنی اللہ کے قانونِ تدبیری (Law of Prudential Planning)کی رُوسے ایک جرثومۂ حیات زوجین ( نر اور مادہ) میں منقسم ہوگیا۔ پھر زوجین یا جوڑے سے کثرت سے مرد اور عورتیں پیدا کرکے ان کو روئے زمین پر پھیلا دیا اور اللہ کے قرب و رضوان اور اس کی رحمت و حسنہ کی طلب و جستجو کرتے اور ان نعمتوں سے محرومی اور اس کے قانون مُجازات سے ڈرتے رہو، جس کا نام لے کر یا واسطہ دے کر تم اپنا حق معلوم یا پیداواری حق مانگتے ہو، اور قرابتداری یا خونی رشتوں کا احترام کرو اور قطع تعلقی سے بچو ۔ یاد رکھو! اللہ کاقانونِ مُکافاتِ عمل تمھارے پیچھے لگا ہوا ہے ۔(لہٰذا تم اس سے بچ نہیں سکتے ) ، یعنی ہر عمل کا ردِ عمل ہونا شُدنی ہے ۔
</item><item>اور یتیموں یا بے یارو مددگار افراد کا مال و منال ( جو تمھاری تحویل میں ہو) اُن کو مِن و عن واپس کردو: نیز اُن کے نفیس و کار آمد مال کو اپنا گھٹیا اور ناکارہ مال سے ہر گز تبدیل نہ کرنا؛ اور نہ اُن کے مال و دولت کو اپنے مال و دولت میں ملا کر ہضم کر جانا۔ یقین جانو! یہ بہت ہی بڑا جرم و گناہ ہے۔
</item><item>اور اگر تمھیں اس بات کا خوف یا اندیشہ ہو کہ تم یتیموں یا یتیم و بے سہارا لڑکیوں یا عورتوں کے بارے میں انصاف نہیں کر سکو گے تو اُن سے نکاح نہ کرو، بلکہ دوسری عورتوں میں سے جو تمھیں پیاری لگیں بیک وقت دو دو ، تین تین یا چار چار اپنے نکاح میں رکھ سکتے ہو۔ لیکن اگر تمھیں خوف ہو کر ان کے ساتھ (حقوقِ زوجیت و کفالت و غیرہ کے معاملے میں) منصفانہ سلوک نہیں کر سکوگے تو پھر ایک منکوہ بیوی ہی پر اورمالِ غنیمت میں ہاتھ آنے والی منکوحہ عورت یا عورتوں ہی پر اکتفا کرو۔ اس طرح نا انصافی سے محفوظ رہنے کا تمھارے لیے زیادہ امکان ہے۔
</item><item>اپنی بیویوں کے مہر یا ارمغان محبت (Gift of love) اُن کو بطیبِ خاطر یا محبت و خوشی سے دیا کرو (شہد کی مکھی کی طرح، واپس لینے کے لیے نہیں )۔ اگر وہ اپنے مَہر میں سے کچھ رقم ( اپنی مرضی سے) تمھارے لیے چھوڑ دیں تو شوق سے اپنے صرف میں لا سکتے ہو۔ حواشی نمبر ۱ - اِس آیۂ جمیلہ میں اِسلام نے صنف جمیلہ کی دو حیثیتیں تسلیم کی ہیں : ایک یہ کہ وہ جنسی معروض (Sex object) کے ساتھ معروضِ محبت (Object of love) بھی ہے۔ دوسرے ،اُسے بھی مردوں کی طرح حقِ ملکیت و صرف حاصل ہے۔
</item><item>تم اپنے اموال یا مال و دولت کو، جنہیں اللہ نے تمھاری بقا اورمعیشت کے قیام کا ذریعہ (Means of your sustenance) بنایا ہے، سفیہ، یعنی ذہنی پس ماندہ یا نادان (Foolish) افراد کے ہاتھوں میں نہ دیا کرو (مبادا وہ نادانی سے ضائع کر دیں)، لیکن ان کی کفالت، یعنی نان و نفقہ اور لباس وغیرہ کا انتظام کرنا تمھاری ذمے داری ہے ؛ اور ان سے شائستہ بات چیت کرنا بھی تم پر لازم ہے۔
</item><item>جب تک یتیم بے یا ر ومددگار بچے سن بلوغت و مناکحت کو نہ پہنچ جائیں، اُن کی سوجھ بوجھ اور اہلیت کی آزمائش کرتے رہو۔ اگر اُن میں ذہانت و اہلیت دیکھو تو اُن کا مال و دولت اُن کے حوالے کر دو؛ اور ا س ڈر سے کہ کہیں وہ بڑے ہو کر اپنا مال و دولت واپس لینے کا مطالبہ نہ کر دیں، اُسے جلد جلد فضول خرچ کرنا شروع نہ کر دو۔( ان کی سرپرست) جو آسودہ حال و بے احتیاج ہوں، ان کی (یتیموں کی کفالت کے اخراجات کے طورپر ) اُن کے مال و دولت میں سے کچھ لینے سے گریز کرنا چاہیے؛ البتہ جو سرپرست اہلِ احتیاج ہوں وہ (کفالتی اخراجات کے طور پر اپنی حیثیت کے مطابق دیانتداری سے خرچ کرنے کے مجاز ہیں۔ جب ان کا مال و دولت ان کو واپس کرنے لگو تو گواہ کر لیا کرو۔ ویسے اللہ حساب رکھنے اور حساب لینے کے لیے کافی ہے (لہٰذا یہ حقیقت کبھی نہ بھولنا )۔
</item><item>والدین اور اعزہ و اقارب کے تر کے میں (یعنی اس مال و دولت میں جو وہ چھوڑ مریں ) مردوں کا حصہ ہے؛ اسی طرح والدین اور اعزہ و اقارب کے ترکے میں عورتوں کا بھی حصہ ہے، چاہے ترکہ تھوڑا ہو یا زیادہ۔ یہ حصے (اللہ کے ) مقرر کیے ہوئے ہیں (Determinated shares) ۔
</item><item>اور میراث کی تقسیم (Division of heritage) کے وقت اگر رشتے دار، یتیم یا بے سہارا لوگ اور اہلِ احتیاج ویسے ہی آموجو د ہوں تو اِحسان کے طور پر ترکے میں سے ان کو بھی کچھ دے دینا اور ان کے ساتھ شائستہ و شیریں کلام کرنا چاہیے۔
</item><item>اور جن لوگوں کو اِس بات کا ڈر ہو کہ اگر وہ اپنے پیچھے ناتواں بال بچے چھوڑ گئے تو ان کا کیا بنے گا؟ نیز ان کو خوف ہو کہ کہیں ان کے ساتھ نہ نا انصافی نہ ہو تو انھیں اللہ کے قانونِ مجازات سے ڈرنا اور اس کے فضل سے اُمید رکھنا چاہیے، اورانھیں حق و انصاف کی محکم بات کرنا چاہیے۔
</item><item>جو لوگ یتیموں بے یا ر و مددگار افراد کا مال و دولت زبردستی ہضم کر جاتے ہیں، وہ بلا شبہ اپنے پیٹوں میں آگ بھرتے ہیں (They swallow fir into their bellies) ، اور وہ یقینا دوزخ میں ڈالے جائیں گے ۔ بالفاظ دیگر، وہ خود ظلم کی راہ پر چلتے ہیں جو انھیں ان کی منزلِ آخر، جہنم میں جا گراتی ہے۔ حواشی نمبر ۲ - یہ اصل عظیم ہمیشہ ہمارے پیشِ نظر رہنا چاہیے کہ دولت کی ماہیت ظلم اور بخل ( جو ظلم ہی ہے) سے بدل کر آگ بن جاتی ہے؛ اور ظالم و بخیل کو اہلِ نار اور اس کے باطنی نظام کو آتشکدہ بنا دیتی ہے۔ یہی آتشکدہ اپنی شعلہ فشانیوں کے ساتھ آخرت میں ان کے لیے زندان جہنم ہوگا، جس میں ان کی راہِ ظلم و بخل خود ان کو ڈالے گی۔
</item><item>اللہ تعالیٰ تمھاری اولاد کے بارے میں یہ ضروری ہدایات دیتا ہے (Gives you necessary directioons) کہ مرد یعنی لڑکے کا حصہ دو لڑکیوں کے حصے کے برابر ہے ۔ اگر لڑکیاں دو سے زیادہ ہوں تو کل ترکے میں ان کا حصہ دو تہائی ہوگا۔ اور اگر لڑکی ایک ہی ہو تو وہ آدھے ترکے کے حقدار ہوگی؛ اور اگر متوفی صاحبِ اولاد ہو تو اس کے ماں باپ میں سے ہر ایک ترکے میں چھٹے حصے کا حقدار ہے۔ اگر متوفی صاحب اولاد ہو تو اس کے ماں باپ ہی اس کے وارث ہوں تو ماں کا حصہ ایک تہائی ہوگا اور اگر اس کے بھائی بہن ہوں تو اس کی ماں کا چھٹا حصہ ہوگا ۔ ان حصوںکی تقسیم اس وقت کی جائے گی جب متوفی کی وصیت پوری کر دی جائے، اور اگر اس پر قرض ہو تو اُسے ادا کردیا جائے۔ تمھیں اس بات کا علم نہیں( کیونکہ انسان کو علم غیب نہیں ہوتا) کہ تمھارے والدین اور بیٹوں - پوتوں میں سے تمھیں کون زیادہ نفع یا فائدہ پہنچانے والا ہے ؟ یہ حصے اللہ کے مقرر کیے ہوئے ہیں (لہٰذا ان میں رد و بدل نہیں ہوسکتا)۔ یاد رکھو کہ اللہ تعالیٰ علم کلی رکھنے والا -- صاحب حکمتِ بالغہ اور انتہائی دانشمندی سے اُمور سر انجام دینے والا ہے ۔
</item><item>تمھاری بیویاں جو مال و متاع ترکے (Inheritance) میں چھوڑ جائیں اور ان کی اولاد بھی نہ ہو تو تمھارا (یعنی شوہر کا) حصہ نصف یا آدھا ہوگا۔ لیکن اگر اُن کی اولاد ہو تو پھر اُن کے ترکے میں چھوتا حصہ تمہارا ہوگا۔ یہ تقیم ان کی وصیت پوری ہوچکنے اور اگر اُن پر قرض ہو تو اس کے ادا ہو چکنے کے بعد ہوگی ۔ تمھارے ترکے میں، تمھارے بے اولاد ہونے کی صورت میں ، بیویوں کا حصہ ایک چوتھائی ہوگا؛ لیکن اگر تمھاری اولاد ہو تو اُن کو ترکے کا آٹھواں حصہ ملے گا؛ بشرطیکہ تمھاری وصیت (Legacies) کی تعمیل ہو چکی ہو اور قرض ہو تو وہ ادا ہوچکا ہو۔ اور اگر کوئی مرد یا عورت ترکہ چھوڑ جائے اور وہ کلالہ ہو، یعنی اس کا باپ ہو نہ بیٹا اور ( دوسری ماں سے) اس کا بھائی بہن ہو تو ان میں سے ہر ایک چھٹے حصے کا حقدار ہوگا اور اگر ایک سے زیادہ ہوں تو سب ترکے کے ایک تہائی (۳/ ۱) میں شریک ہوں گے، بشرطیکہ متوفی کی وصیت پوری ہوچکی ہو اوراس کے ذمے واجب قرض ادا کیا جا چکا ہو؛ نیز اس سے کسی حق دار کو نقصان نہ پہنچتا ہو ۔ یہ اللہ کا واجب الامثال حکم ہے (یعنی اس حکم کو پورا کرنا فرض ہے ) ؛ اور اللہ علم کلی رکھنے والا- عقلمند و دانائے کل (All knowing-All wise) ہے ۔
</item><item>یہ احکام اللہ تعالیٰ کی مقرر کی ہوئی حد بندیاں (Limits ordained) ہیں ( جن کا احترام کرنا ناگزیر ہے)۔ چنانچہ جو شخص اللہ اور اس کے پیغمبر اعظم و آخر ؐ کی فرماں برداری کرے گا، اللہ اُسے الحیوانی باغات میں داخل کرے گا، جن کے نیچے چشمے رواں دواں ہوں گے، اور وہ ان (حسین و شاداب مناظر) میں حیاتِ جاودانی بسر کریں گے ۔ اور یہ انتہائی عظیم الشان کامیابی (The supreme achievement) ہے۔
</item><item>اور جو شخص اللہ اور اس کے پیغمبر اعظم و آخرؐ کی نافرمانی کرے گا اور اس کی مقرر کی ہوئی حد بندیاں توڑ کر آگے نکل جائے گا (Transgress His Limits) تو اس کا قانونِ مجازات اُسے آتشکدۂ الحیوانی یا جہنم میں داخل کرے گا، جس میں وہ ( اس طرح) رہے گا ( کہ زندوں میں ہوگا نہ مُردوں میں) ؛ اور اُسے ذلت آمیز اذیتیں سہنا پڑیں گی۔
</item><item>تمھاری عورتوں میں سے جن پر کسی امکانی جنسی بے حیائی کی فعلیت کا الزام ہو (We are accused of possible lewdness ) تو تم اپنے چار افراد یا چشم دید گواہوں کی شہادت لو؛ اور اگر وہ ان پر اس الزام کی تصدیق کر دیں تو ( حفظ ماتقدم کے طور پر) اُن کو گھروں سے باہر جانے سے روک رکھو، یہاں تک کہ وہ وفات پاجائیں یا اللہ ( اپنے قانون تدبیری سے ) اُن کے لیے (زندگی کرنے کی) کوئی اور راہ نکال دے (چونکہ الزام کی صورت میں چار گواہوں کی شہادت ضروری ہوتی ہے، اس لیے یہ ترجمہ کیا گیا ہے)۔
</item><item>تم میں سے اگر دو مرداِغلام ، لواطت یا دو عورتیں سحاقت یا ہم جنس بد فعلی (Homo-sexuality)کا ارتکاب کریں تو ان کو ذہنی و جسمانی سزا دو؛ نتیجۃً وہ توبہ کر لیں، یعنی نادم و پشیمان ہو کر اس علت سے باز رہنے کا مصمم عہد کر لیں او راپنے قلب و کردار (Mind and conduct ) کو سُدھار لیں اور صالح بن جائیں تو اُن سے صرفِ نظر کرلو۔ یقین جانو کہ اللہ بہت زیادہ رجوع بہ شفقت کرنے والا (Oft-Returning with affection) -- بے حد ترس کھانے، بخشنے اور کرم کرنے والاMost Merciful, Forgiving and Relenting ) ہے ۔
</item><item>ان لوگوں کی توبہ قبول کرنا، یعنی ان سے رجوع بہ شفقت کرنا،اللہ کی سنت ہے ، جو غلطی یا نادانی سے کسی قبیح و غم انگیز فعل کا ارتکاب کر بیٹھتے ٰہیں، پھر ساتھ ہی نادم و پشیمان ہو کر اس گھنائونے فعل سے باز رہنے کا عہد کرتے اور معافی کی خاطر اللہ سے رجوع کرتے ہیں ۔ ایسے ہی لوگوں سے اللہ رجوع بہ شفقت کیا کرتا ہے ۔ اور اللہ عالم بالذات - حد درجہ دانا و بینا او رکمال دانشمندی سے امور سر انجام دینے والا ہے ۔
</item><item>اور جو لوگ اعمالِ سُوء یا قبیح و غم انگیز کام کرتے رہتے ہیں ، ان کی توبہ (چونکہ سچی نہیں ہوتی ، لہٰذا) قبول نہیں ہوتی، یعنی اُن کے اعمالِ سُوءکے قبیح و اذیتناک اثرات جو اُن کے قلوب (= دل و دماغ) پر مترسم ہوتے رہتے ہیں، محو نہیں ہوتے۔ وہ ایسے لوگ ہیں کہ اُن میں سے کسی ایک کے سرہانے موت آ موجود ہوتی ہے تو اس وقت (اُسے اللہ یاد آتا ہے اور) فریاد کرتا ہے : ’’بارِ الہٰا ! میں اعمالِ سُوء سے باز آیا، مجھے بخش دے‘‘! نہ تو ایسے لوگوں کی توبہ قبول ہوتی ہے نہ ان کی بخشش ہی ہوتی ہے جو منکرین ِ دین و حق ہی مرتے ہیں۔ ایسے لوگوں کے لیے ہم نے اذیت ناک عذاب تیار کر رکھا ہے۔ اس کا مطلب ہے کہ اللہ جل شانہ کا قانون مکافات اُن کے اعمال سوء کے بھیانک اثرات کو آخرت میں آتش جہنم کی صورت میں تیار کرتا رہتا ہے ۔
</item><item>اے لوگو جو ایمان لائے ہو، یعنی نظامِ اسلام قبول کر چکے ہو! تمھارے لیے روایا جائز نہیں کہ تم عورتوں کی مرضی کے بغیر زبردستی ان کے وارث بن بیٹھو ؛ اور نہ یہ جائز ہے کہ تم اُن کو گھروں میں اس لیے روکے رکھو کہ تم نے جو (مال و متاع مہر یا تحفے کے طور پر ) ان کو دیا ہوا ہے ، اس میں سے کچھ مال ہتھیا لو۔ ان کو روکنا صرف اس صورت میں روا ہے کہ وہ کسی کھلی بے حیائی کا ارتکاب کر بیٹھیں ۔ اُن کے ساتھ احسن طریقے سے رہن سہن کرو۔ اگر تم اُن سے نفرت کرتے ہو تو (صبر کر وکہ ) عین ممکن ہے کہ جس چیز سے تمھیں نفرت ہو، اللہ (اُسے اپنے قانونِ تدبیری سے تمھارے لیے) بہت زیادہ فوائد کا موجب بنا دے۔
</item><item>ٓٓاور اگر تم ایک بیوی چھوڑ کر دوسری بیوی لانا چاہو تو تم نے اُسے سونے چاندی کا ڈھیر بھی (مہر یا تحفے کے طور پر) دیا ہو تو ا س سے کچھ لینے کے تم مجاز نہیں۔ کیا تم اپنا مال بہتان (Calumny) لگا کر اور صریحاً ظلم سے واپس لو گے؟ (ایس کرو گے تو اہل نار بن جائو گے)۔
</item><item>اور تم وہ مال و منال اس سے کیسے واپس لے سکتے ہو (یعنی نہیں لے سکتے)، جبکہ تم آپس میں جنسی اختلاط کر چکے ہو؟ نیز وہ تم سے (عقد یا نکاح کے ذریعے) محکم عہد و پیمان (Strong pledge) لے چکی ہے۔
</item><item>اور تم ان عورتوں سے نکاح نہیں کر سکتے اور نہ کرنا، جن سے تمھارے باپ نکاح کر چکے ہیں۔ (یہ زمانہ جاہلیت کی رسم تھی، لہٰذا ماضی میں ) جو ہوا سو ہوا۔ ایسا کرنا، یقینا بے حیائی (Fornication) اور قابل نفرت (Abominable) ہے ؛ نیز انتہائی قبیح اور گھنائون (Odious) شعار ہے۔
</item><item>تم پر ان رشتوں کی عورتیں حرام کر دی گئی ہیں (Are prohibited) ، لہٰذا ان سے نکاح کرنا، اللہ تعالیٰ نے تمھارے لیے ممنوع کر دیا ہے (Forbidden) : (۱) تمھاری مائیں (۲) تمھاری بیٹیاں (۳) تمھاری بہنیں (۴) تمھاری پھوپیاں (۵) تمھاری خالائیں (۶) تمھاری بھتیجیاں (۷) تمھاری بھانجیاں (۸) تمھاری دودھ پلانے والی مائیں (Your foster-mothers)؛ (۹) تمھاری رضائی یا دودھ شریک بہنیں (Foster-sisters) ، (۱۰) تمھاری بیویوں کی مائیں یا خوش دامنیں (۱۱) تمھاری بیویوں کی بیٹیاں، جنھوں نے تمھاری آغوش میں پرورش پائی ہو؛ البتہ اگر تم نے ابھی اپنی منکوحہ عورت سے مباشرت نہ کی ہو تو ان کی بیٹیوں سے نکاح کرنا روا نہیں (۱۲) تمھارے صُلبی یا حقیقی بیٹوں کی بیویاں یعنی بہوویں (۱۳) دو سگی بہنوں کو بذریعہ نکاح جمع کرنا، یعنی ایک کی موجودگی میں اس کی دوسری بہن سے نکاح کرنا (اب ان میں سے ایک کو طلاق دے دو)، البتہ پہلے جو ہوچکا سو ہوچکا۔ یقین مانو کہ اللہ تعالیٰ بڑا ہی بخشنے اور حفاظت کرنے والا - بے حد ترس کھانے ، رجوع برحمت کرنے والا ہے ۔
</item><item>نیز تم پر شوہر والی عورتیں بھی حرام ہیں لیکن اگروہ جنگی اسیر (Captives) ہو کر تمھاری کفالت میں آجائیں تو اُن سے نکاح کرنا جائز ہے۔ مذکورہ بالا عورتوں کو اللہ نے تم پر ہمیشہ کے لیے قانوناً حرام کر دیا ہے ۔ ہاں، ان محرمات کے علاوہ باقی تمام عورتوں سے نکاح کرنا، تمھارے لیے حلال یا شرعاً جائز ہے، بشرطیکہ ان سے نکاح بالمال و مہر سے مقصود (ازدواجی زندگی کے ذریعے ) پاکدامن (Chaste) رہنا ہو نہ کہ محض وقتی جنسی حظ (Sexual pleasure) اُٹھانا۔ پھر جن عورتوں سے تم (جنسی و جمالیاتی اور نسلی و عائلی ) فوائد حاصل کر تو اُن کو مقرر کیا ہو امہر ادا کر دو۔ مہر طے ہوجانے کے بعد اگر باہم رضا مندی سے تم اس میں کمی بیشی کر لو تو تم موردِ الزام نہیں ٹھیروگے۔ یقین مانو کہ اللہ علیم بالذات - دانشمند بالذات ہے اور وہ کمال دانشمندی سے اپنے اُمور سر انجام دینے والا ہے۔
</item><item>تم میں سے جس شخص کے پاس آزاد مومن عورت سے نکاح کرنے کی مالی استطاعت نہ ہو تو وہ اپنی زیر کفالت اسیر یعنی قیدی لونڈیوں میں سے جو مومنہ ہوں، نکاح کر لے۔ اللہ تمھارے ایمان کی (کیفیت و کمیت) کو کلیتاً جانتا ہے ۔ (یاد رکھو!) تم ایک دوسرے کے ہم جنس ہو۔ اُن سے اُن کی کفالت کرنے والوں کی اجازت سے نکاح کر لو، اور ا ن کے مہر احسن طریق سے ادا کردو۔ ضروری ہے کہ وہ (ازدواجی زندگی کے ) حصار میں رہنے والی ہوں، اور پاکدامن (Chaste) رہنا چاہتی ہوں، نہ کہ کسی جنسی لذت (Sexual pleasre) یا چوری چھپے آشنائی رکھنے کی خواہاں ہوں۔ پھر جب حبالۂ نکاح میںآجائیں اور جنسی بدکاری کر بیٹھیں (Commit lewdness) تو اُن کی سزا سے آدھی ہوگی جو آزاد خواتین کے لیے مقرر (Prescribed) ہے ۔ اسیر عورت (= کنیز ) سے نکاح کرنے کی رخصت تم میں سے ان کو ہے،جنہیں لغزش کھاجانے کا اندیشہ ہو۔ اگر تم ضبطِ نفس کرو (But to have patience) تو یہ تمھارے لیے احسن ہے ۔ اور یقین جانو کہ اللہ تو ہے ہی بخشنے اور تحفظ دینے والا -بے حد ترس کھانے اور بار بار رُجوع برحمت کرنے والا۔
</item><item>اللہ چاہتا ہے ، یعنی اس کی مشیت ہے کہ وہ تمھاری آگاہی کے لیے اپنے قوانین و احکام اور تعلیمات کی بلیغ انداز میں صراحت کردے، اور تمھارے (متقی وصالح) اسلاف کے حسین طور طریقوں اور راہ و رسم کی طرف تمھاری رہنمائی کرے (تاکہ تم متقی و صالح بن جائو )؛ اور تم سے رجوع برحمت و مغرت کرے گا۔ اور اللہ تعالیٰ عالم بالذات- دانشمند بالذات ہے۔
</item><item>اور تم سے رجوع برحمت کرنا اللہ کی مشیت ہے؛ لیکن جو لوگ اپنی قبیح خواہشات (Lusts) کے تابع فرمان ہوجاتے ہیں ، وہ چاہتے ہیں کہ تم راہِ راست سے بھٹک کر اس سے دُور اور بہت دُور چلے جائو (You may go tremendously astray) ۔
</item><item>اللہ چاہتا ہے کہ تم سے (خود ساختہ قیوو، رسم و رواج اور پابندیوں کا ) بوجھ ہلکا کرے (یعنی اُن سے آزاد کرے)، کیونکہ انسان خلقاً کمزور تخلیق کیا گیا ہے۔
</item><item>اے لوگو جو ایمان لائے ہو، یعنی نظامِ اسلام میں داخل ہو چکے ہو! ایک دوسرے کا مال آپس میں جھوٹ اور غلط ہتھکنڈوںکے ذریعے نہ کھائو۔ البتہ باہم رضامندی سے نفع کا سودا ہوجائے تو یہ جائز ہے۔ (نفع بذریعہ کاربار جائز ہے، سود کاری یا سودی سرمایہ کاری کا نفع حرام ہے ؛ لہٰذا تمام استحصالی طریقوں کے ذریعے) اپنے آپ کو ہلاک و برباد نہ کرو (یعنی اپنے آپ کو دنیاوی و اُخروی حسنہ سے محروم کرکے خسارے میں نہ ڈالو او راپنے آپ کو اہلِ نار نہ بنائو)؛ اور اللہ تو ہمیشہ تمھیں اپنی شفقت و رحمت سے نوازنے والا ہے۔
</item><item>اور جو کوئی ایسا (یعنی دوسروں کا مال باطل طریقوں اور) جبر و ظلم سے ہتھیائے گا، ہم اسے جلد ہی (خوف و حزن اور جہنم کی) آگ میں ڈالیں گے؛ اور ایسا کرنا اللہ پر ( جو عزیز و قدیر ہے ) نہایت آسان ہے ۔ اس کا مطلب یہ ہے کہ ظلم و عدوان کی راہوں کی منزلِ آخرجہنم یا دوزخ ہے ۔ چنانچہ حرام خور اور غاصب حقوق چونکہ ظلم و عدوان کی راہوں پر سفرِ زندگی کرتے ہیں، لہٰذ ان کا انجامِ کار جہنم میں گرنا، قدرت کے قانون مجازات کی رو سے شدنی ہے۔
</item><item>اگر تم بڑے بڑے گناہوں ( جیسے شرک، یعنی اکابر و سادات پرستی، فرقہ و روضہ پرستی وغیرہ وغیرہ، اورظلم ، سلب حقوق انسانی، فتنہ و فساد، قتل و تخریب، سرمایہ داری و بخل، سودی سرمایہ کاری، جیسے جاگیرداری وغیرہ، نیز فحشا و منکر ) سے جن سے تمھیں منع کیا گیا ہے، گریزاں و ترساں رہو گے تو ہم (اپنے قانون فضل ورحمت (نمبر ۳) کی رو سے ) تمھارے دلوں سے اعمالِ سوء کے قبیح و غم انگیز اثرات سے محو کردیں گے ؛ اور تمھیں حسن و عزت کے مکان (= حسن المآب) میں داخل کریں گے ۔ حواشی نمبر ۳ - فضل و رحمت: فضل کا مطلب ہے ، اللہ تعالیٰ کا اپنے بنوں کو ان کے اجر سے بہت زیادہ انعام و اکرام عطا کرنا-رحمت سے مراد دنیوی و اُخروی حسنہ ہے ۔
</item><item>ہم نے جس شے یا اشیاء (مثلاً مال ، دولت، منصب، اقتدار، علم ، حخمت ، شہرت وغیرہ وغیرہ) میں تم کو ایک دوسرے پر فضیلت یا فوقیت (Excellence) دی ہے، اُس یا اُن کی حرص و آز نہیں کرنا چاہیے(You should not covet)۔ (یاد رکھو!) مردوں کا حق یا حصہ یا اجر وہی اور اُتنا ہی ہے،جو اور جتنا اُنھوں نے کمایا ہو؛ اور عورتوں کا بھی حق، حصہ یا اجرو ہی اور اُتنا ہی ہے، جو اور جتنا اانھوں نے کمایا ہو۔ اور اللہ تعالیٰ سے زیادہ سے زیادہ انعام و اکرام کی طلب و جستجو کرتے رہو۔ یقین رکھو کہ اللہ تعالیٰ ہر مادی یا ٹھوس (Material or concrete) ، غیر مادی یا لطیف (Immaterial abstract)، مرئی (Visible) اور غیر مرئی (Invisible) شے کا علم رکھنے والا، یعنی کل مخلوقات (Created things) یا موجودات (Existing things) اللہ تعالیٰ کے بصری و سمعی اور علمی مشاہدے میں ہوتی ہیں (کیونکہ وہ عالم الغیب و الشھادۃ ہے) ۔
</item><item>ہم نے ہر ایک (مرد و عورت) کے وارث مقرر کر دیے ہیں، جو اس مال و منال (=منقولہ وغیر منقولہ جائیداد(Movable and immovable property) میں، جو ماں باپ اور رشتے دار چھوڑ مریں، اپنا حصہ لینے کے حقدار ہیں، نیز ان کو بھی ان کا حصہ دو جن سے تم عہد و پیمان کر چکے ہو۔ یقین جانو کہ اللہ ہر شے پر حاضر و ناظر ہے۔
</item><item>مرد عورتوں کے قیم ہے ، یعنی وہ صنف جمیلہ کی معیشت و بقا اور عزت و ناموس کے محافظ ہیں، بدیں وجہ کہ اللہ نے بعض کو( بعض صفات میں) دوسروں پر فضیلت یا فوقیت دی ہے؛ نیز اس لیے کہ وہ اُن پر اپنا ما ل و دولت صرف کرتے ہیں۔لہٰذا حسنِ خلق و کردار رکھنے والی عورتیں (اپنے شوہروں کی) فرماں بردار ہوتی ہیں، نیز وہ غیبت وپوشیدگی میں بھی (شوہرکے حقوق وا مانت کی ) حفاظت کرتی ہیں، جن کی حفاظت کرنا اللہ نے ان پر لازم کر دیا ہے ۔ اور جن عورتوں سے متعلق تمھیں اندیشہ ہو کہ وہ سرکشی کا رُجحان رکھتی ہیں تو ان کو ناصحانہ و حکیمانہ انداز سے سمجھائو بجھائو۔ (اگر باز نہ آئیں تو) ان کے بستر الگ کر دو، یعنی ان سے جنسی اختلاط وقتی طور پر منقطع کر لو۔ (پھر بھی راہِ راست پر نہ آئیں تو ) اُن کو تنذیری و حکیمانہ انداز میں اذیت دو۔ اگر وہ اطاعت شعار بن جائیں تو ان پر بیجا پابندیاں لگانے یا قطع تعلق کر لینے کی نہ سوچو۔ یاد رکھو کہ اللہ ہمیشہ ہی سے عالی و متعال - جلیل و اکبر (Ever High-Sublime- Exalted Great) ہے۔
</item><item>اگر تمھیں اندیشہ ہو کہ دونوں، یعنی میاں بیوی میں تفرقہ (Breach) پڑ جائے گا تو مرد کے گھرانے سے ایک حکم (Arbiter)اور ایک حکم عورت کے خاندان سے مقرر کرو۔ اگر وہ دونوں میں صلح و آشتی (Reconciliation)کرانے کی دل سے کوشش کریں گے تو اللہ ان میں موافقت و یک جہتی پیدا کر دے گا۔ یقین رکھو کہ اللہ علم کلی رکھنے والا - کل معلومات رکھنے والا ہے ۔
</item><item>اور صرف اللہ کے قوانین و احکام اور تعلیمات کے مطابق زندگی کرو اور اس کی ذات و سفات اور قوانین و احکام میں کسی او رہستی کو شریک و سہیم (Partner) سمجھو، نہ بنائو (کیونکہ وہ وحدہ لا شریک ہے ) اور اپنے ماں باپ سے، اور اعزہ و اقارب، یتیموں،یعنی بچوں اور بے یارو مددگار افراد سے، نیز اہل احتیاج(Needy)، قریبی ہمسایوں، دور کے ہمسایوں، ہم جلیس و ہم کار رفیقوں، حاجتمند مسافروں اور اپنے زیر دست و کفالت افراد سے احسان یعنی احسن طریق سے مالی تعاون و حسن و سلوک کیا کرو ( اور اسے اپنا حسنِ معمول بنالو)۔ یاد رکھو! اللہ اترانے والوں (Proud) اور ڈینگیں مارنے والوں (Boastful) کو ہرگز پسند نہیں کرتا۔
</item><item>جو لوگ خود بھی بُخل (Niggardiness) کرتے ہیں ، یعنی اللہ کی راہ میں خرچ نہیں کرتے، اور دوسروں کو بھی اللہ کی راہ میں خرچ کرنے سے منع کرتے ہیں، نیز اللہ تعالیٰ نے اپنے فضل و کرم سے انھیں جو (مال و منال) دیا ہے ، اُسے (حکام او رلوگوں سے ) چھپاتے پھرتے ہیں، وہ کفرانِ نعمت کرنے والے نافرمان ہیں اور ان کے لیے اللہ ( کے قانونِ مُکافاتِ عمل ) نے (خود ان کا کسب کردہ) رسوا و ذلیل کرنے والا عذاب تیار کر رکھا ہے۔
</item><item>اور جو لوگ اپنا مال و دولت لوگوں کے دکھانے یعنی نام و نمود کی خاطر خرچ کرتے ہیں، وہ (دراصل) اللہ کے قوانین و احکام اور تعلیمات کو تسلیم بالیقین و عمل نہیں کرتے اور نہ روزِ قیامت، نشأۃِ ثانیہ اور روزِ حساب و جزاء کو ۔ (اُن کا ہم نفس و ہم نشیں شیطان ہوتا ہے)، جس نے شیطان کو اپنا ہم نفس و ہم نشیں بنایا ( و اس کی طرح ملعون و مغضوب ہو ا، کیونکہ ) وہ بڑا ہی گھنائونا اور خطرناک ہم نفس و ہم نشیں (Evil and dreadful intimate)ہے ۔
</item><item>اور اگر وہ اللہ تعالیٰ کے قوانین واحکام اور تعلیمات ، نیز روزِ قیامت، نشاۃثانیہ اور روزِ حساب و جزا کو دل و جان سے تسلیم بالیقین کرتے، اور اللہ نے جو (مال و دولت) انھیں عطاکیا ہے، اس میں سے (العفو، یعنی حسن ضرورت سے زائد (Surplus) مال و دولت اللہ تعالیٰ کی راہ میں خرچ کرتے تو ان پر کون سی آفت آجاتی؟ (بلکہ وہ دنیوی و اُخروی حسنہ حاصل کرتے )۔ اور اللہ تعالیٰ ان (نافرمانوں اور بخیلوں کے نفسیاتی احوال و ظروف اور کردار) کو احسن و اکمل طور پر جاننے والا ہے۔
</item><item>اصل یہ ہے کہ اللہ (کا قانون عدل و احسان ( نمبر ۴) کسی کی ذرہ بھر حق تلفی نہیں کرتا۔ اگرتم نے احسان کیا ہوگا تو وہ اس کا اجر حسنہ تمھیں کئی گنا زیادہ دے گا؛ نیز وہ اپنے فضل سے از بس ارفع و کثیر صلہ بھی عطا فرمائے گا۔ حواشی نمبر ۴ اللہ کا قانونِ عدل و احسان - قانونِ عدل کا مطلب ہے : کسی کا اجر ، صلہ یا حق پورا پورا دینا؛ اور احسان سے مراد ، ایثار و قربانی کرکے، اس کے حق سے زائد دینا۔
</item><item>سوچو تو سہی کہ (اس قیامت کے روز کل بنی نوعِ انسان کا) کیا حال ہو گا جب ہر اُمت یا ہم کیش قوم کے شاہد، یعنی پیغمبر ؑ کو بلایا جائے گا ( کہ وہ شہادت دے کہ اُس نے ان کو اللہ تعالیٰ کی کتاب ہدایت پہنچائی تھی یا نہیں)؟ اور (پیارے نبی ؐ!) آپ کو بھی (اس مقصد کے لیے) ان لوگوںکے شاہد کی حیثیت سے (شہادت دینے کے لیے) بُلایا جائے گا ۔ (نیز دیکھیے الاعراف ۷:۶)۔
</item><item>اس روز کافر، یعنی اللہ کے نظامِ حیات کلی کا انکار کرنے والے اور (اپنے ) پیغمبر ؑ کی نافرمانی کرنے یا اس کی پیروی نہ کرنے والے، حسرت و ندامت سے ) تمنا کریں گے کہ کاش ! زمین پھٹ جاتی اور وہ ملیا میٹ ہوچکے ہوتے ؛ نیز وہ اللہ تعالیٰ سے کوئی بات چھپا نہیں سکیں گے (اس لیے کہ ہر انسان کا قول و فعل اس کی گردن یا باطنی نظام میں نصب الوہی حلقومی کیسٹ میں قلمبند ہوتا جاتا ہے، اور قیامت کے روز اس کی زندگی کی متحرک و گویا فلم اُسے دکھائی جائے گی)۔
</item><item>اے اہل ایمان! اگر کسی وجہ سے تم ہوش و حواس کی حالت میں نہ رہو یا نشے کی حالت میں ہو، تو صلوٰۃ قائم کرنے مسجد میں جانے سے اس وقت تک گزیز کرو، جب تک تم جو پڑھتے یا کہتے ہو اُس کا مفہوم سمجھنے کے قابل نہ ہوجائو؟ نیز جنابت کی حالت میں بھی صلوٰۃ قائم نہ کرو جب تک تم غسل نہ کر لو ۔ (اس سے استثناء اس صورت میں ہے کہ) تم سفر کی حالت میں رہ نوردہو ( اور پانی نہ ملنے کے سبب غسل نہ کرسکو تو تیمم کرکے صلوٰۃ قائم کر لو)؛ نیز اگر تم بیمار ہو یا مسافرت میں ہو یا بیت الخلا (Privy) سے ہو کر آئے ہو، یا بییوں سے جنسی اختلاط (Intercourse) کر چکے ہو اور تمھیں پانی دستیاب نہ ہو تو پاک و صاف مٹی سے اپنے چہروں اور ہاتھوں کو مسح کرکے تیمم کر لو۔ یقین جانو کہ اللہ بار بار معاف کرنے والا، یعنی گناہوں کے قبیح و سلبی اثرات کو محو کرنے والا - بڑا ہی بخشنے او رحفاظت کرنے والا ہے۔
</item><item>کیا تم نے ان لوگوں (کے نفسیاتی احوال و ظروف اور کردار) میں غور و فکر نہیں کیا کہ جن کو (اللہ کی) کتاب (کے علم میں ) سے حصہ دیا گیا تھا، مگر وہ (ہدایت کے بجائے) ضلالت خریدتے ہیں ، اور چاہتے ہیں کہ تم بھی راہِ راست سے بھٹک جائو، یعنی وہ اس علم کی روشنی میں راہِ راست پر چلنے کی بجائے، ان راہوں پر گامزن ہیں، جو جہنم کو جاتی ہیں اور اس طلب و سعی میں ہیں کہ تم بھی اُن کی طرح راہِ راست سے بھٹک کر جہنم کی راہوں پر چلنا شروع کر دو۔
</item><item>(تسلی رکھو کہ ) اللہ تمھارے دشمنوں( کی نیت و کوشش) کو خوب جانتا ہے؛ (یقین رکھو کہ ) اللہ تعالیٰ تمھاری حمایت و کارسازی کے لیے بھی کافی ہے اور نصرت و امداد دینے کے لیے بھی مُکتفی (Enough) ہے۔
</item><item>اوریہود میں ایسے (شرارتی) لوگ بھی ہیں جو کلمات یا الفاظ کو اصل محل (Context) سے پھیر کر معنی ومفہوم ) بدل دیتے ہیں ( اور شرارت سے آپؐ کی تضحیک کرنے کی خاطر زبانوں کو توڑ مروڑ کر ذُو معنی الفاظ استعمال کرتے ہیں ، مثلاً ) کہتے ہیں : ’’ سَمِعْنَا وَعَصَیْنَا ‘‘: ہم نے سننا اور اس کی خلاف ورزی کریں گے۔ (حالانکہ سرداروںکو اپنی طاعت و فرماں برداری کا یقین دلانے ک خاطر ’’سَمِعْنَا وَاَطَعْنَا ‘‘ کہا کرتے تھے ، یعنی ہم نے سُنا اور اس کی اطاعت کریں گے ؛ لیکن وہ زبان مروڑ کر اَطَعْنَا کو َعَصَیْنَا میں بدل دیتے)۔ اسی طرح اِسْمَعْ غَیرَ مُسْمَعٍ کہتے ہیں ؛ جس کے معنی ہیں : سُنیے ! کہ یہ ایسی نادر اور پتے کی بات ہے کہ کانوں نے پہلے نہیں سنی تھی۔ یہ عزت افزائی کا کلمہ تھا، لیکن طنزیہ انداز میں کہنے سے اس کا ایک مطلب یہ ہوجاتا کہ ’’ذرا اس کی اَن سُنی اور بے تکی بات سنیے تو ‘‘، یا تو گونگا اوربہرا ہوجائے (May you become dumb and deal)۔نیز کہتے ’’رَاعِنَا ‘‘! اس کے لفظی معنی ہیں، ذرا ہماری رعایت کیجیے! یعنی مکرر فرمائیے یا پھر ارشاد ہو! یہ کلمۂ تحسین ہے لیکن یہود شرارت سے زبان مروڑ کر اسے ’’رَاعِیْنَا ‘‘ کہتے : یعنی ’ہمارے چرواہے ‘‘! نیز (ایسی شرارتوں سے) وہ الدین یا اللہ کے نظام کو ہدفِ طعن و تشنیع بناتے ہیں۔(ایسا کرنے کے بجائے ) اگر وہ کہتے : ’’ہم نے آپ کی باتیں سُنیں؛ ہم ان پر عمل کریںگے ‘‘ اور کہتے! ذرا ہماری بات سنیے اور ہماری طرف نظر التفات فرمائیے! تو یہ ان کے لیے موجب خیر و حسنہ ہوتا اور بات احسن و موزوں ہوتی۔ لیکن اسلام کے نظام حیات کلی کا انکار کرنے کے سبب، وہ اللہ کی رحمت و مغفرت اور ہدایت سے محروم ہوگئے۔ ان میں معدودے چند ہی ایمان لاتے ہیں، یعنی نظام اسلام کو تسلیم بالیقین کرتے ہیں ۔
</item><item>اے لوگو جنھیں (اللہ کی) کتاب دی گئی ہے ! ہماری اب نازل کردہ کتاب پر ایمان لائو، یعنی قرآن حکیم کے قوانین و احکام اور تعلیمات، نیز عقائد جلیلہ و محرکہ کو تسلیم بالیقین کرو، جو تمھاری کتاب کے من جانب اللہ ہو نے کی تائید کرتی ہے، اس سے پہلے کہ ہمارا (نمبر ۵) قانونِ مجازات تمھارے اکابر و سادات کو ذلیل و خوارت اور نیست و نابود کردے، یا ان کو ہماری رحمت و مغفرت سے دور و محروم کر دے، جس طرح اُس نے اہل سبت (یعنی یومِ سبت سے متعلق اللہ تعالیٰ کے حکم امتناعی کی خلاف ورزی کرنے والوں (انگریزی میں (The Sabbath-breaker) کو اپنی رحمت و مغفرت سے دور و محروم کر دیا تھا۔ یاد رکھو! اللہ تعالیٰ کی ہربات کا ہو کر رہنا شدنی ہے ۔ حواشی نمبر ۵ - خط کشیدہ عبارت عربی کی با محاورہ عبارت کا بامحاورہ ترجمہ ہے ۔ لفظی ترجمے درست نہیں ہیں ۔
</item><item>یاد رکھو ! اللہ تعالیٰ اس (ظلم عظیم) کو ہرگز نہیں بخشے گا کہ اس کے ساتھ یعنی اس کی ذات، اُلُوھیت و ربوبیت اور قوانین و احکام میں کسی اور کو شریک و سہیم سمجھایا قرار دیا جائے ، لیکن شرک کے سوا باقی جتنے جرم و گناہ ہیں ( اپنے حکیمانہ قانون تدبیری و مشیت کے مطابق) جن کے لیے چاہے گا، بخش دے گا اور ان سے اُن کو تحفظ دے گا۔ جو شخص کسی کو اللہ کا شریک و سہیم سمجھتا اور ٹھیراتا ہے، وہ یقینا بہتان ترازی کا مرتکب ہوتے ہوئے بھیانک ظلم کرتا ہے۔
</item><item>کیا تو نے ان لوگوں (کے نفسیاتی احوال و ظروف اور کردار) میں غور و فکر نہیں کیا جو (شرک ایسے نجس اعمالِ سوء کرنے کے باوجود ) اپنے آپ کو پاکدامن و پارسا ظاہر کرتے ( اور سمجھتے ہیں کہ وہ روحانی ترقی کررہے ) ہیں،حالانکہ یہ بات نہیں، بلکہ اللہ تعالیٰ ( کا حکیمانہ قانونِ مشیت) ان کا تزکیہ (Sanctify) کرتا ہے، یعنی ان کے قلوب کی تطہیر، ان کے نورِ ذات کا اتمام کرتا اور ان کو پاکیزہ و صالح بناتا ہے ( جو ان کے موحد بندگانِ تسلیم و رضا ہوتے ہیں)۔ اور ایسے لوگوں سے کھجور کی گٹھلی کے ریشے برابر بھی ناانصافی نہیں ہوگی (یعنی ناانصافی کا سوال ہی پیدا نہیں ہوتا)۔
</item><item>دیکھو ! یہ (مشرک) لوگ اللہ تعالیٰ پر کیسا (غارتگر ایما وتقویٰ) جھوٹ، یعنی بہتان باندھ رہے ہیں! اور یہ بہتان صریح گناہ ہونے کے لیے کافی ہے، (یعنی اس بہتان تراشی کے بعد ان کو مزید گناہ کرنے کی حاجت نہیں رہی، کیونکہ اس سے وہ اہل نار بن چکے ہیں )۔
</item><item>کیا تُونے ان لوگوں ( کے نفسیاتی احوال و ظروف اور کردار شعار) میں غو ر و فکر نہیں کیا کہ جن کوکتاب ( اللہ کے قوانین و احکام و تعلیمات) میں سے ان کا حصہ دیا گیاتھا، وہ جبت (= طائل و بے جان مشرکانہ عقائد و رسوم ) اورطاغوت (سرکش و نافرمان اشرار، مثلاً فرعونوں، ہامانوں ، قارونوں یا بخیل و متکبر جاگیرداروں، سرمایہ داروں وغیرہ وغیر، اور آزروں یعنی علماء سوء، مشائخ سالوس، اور گمراہ اکابر و سادات اور پیروں وغیرہ وغیرہ کے احکام و تعلیمات کو ) تسلیم بالیقین و عمل کرتے ہیں؛ نیز کہتے ہیں کہ جو لوگ کفر کرتے ہیں ، یعنی دین یا اسلام کے احسن و اکمل نظامِ حیاتِ کلی کی تکفیر و تکذیب کرتے ہیں، وہ اہلِ ایمان کی بہت نسبت زیادہ سیدھے راستے پر اور ہدایت یافتہ ہیں۔
</item><item>یہی لوگ ہیں جن پر اللہ نے لعنت کی ہے، یعنی اپنی کافرانہ و مشرکانہ روش کے باعث اللہ تعالیٰ کے احسن نظامِ حیات کلی کی برکات و نعمات اور دُنیوی و اخروی حسنہ سے محروم ہوگئے، اور جسے اللہ تعالیٰ کا قانونِ مجازات اس کے اکمل و احسن نظامِ حیات کلی کے فوائد و برکات اور دُنیوی و اُخروی حسنہ سے محروم کردے تو تُم اس کا کوئی حامی و مددگار نہ پائوگے، یعنی وہ بے یارو مددگار رہ جائے گا۔
</item><item>کیا (اللہ کی) بادشاہت (Sovereignty) میں ان کا کوئی حصہ ہے ؟ (نہیں ہے؛ اگر ہوتا تو) وہ بنی نوعِانسان کو پھوٹی کوڑی بھی نہ دیتے۔ (یہ رب عاشق و وھاب ہی ہے جو اپنے بندوں کو رزق دیتا اور ان کی پرورش و کفالت کرتا ہے)۔
</item><item>اصل یہ ہے کہ اللہ تعالیٰ نے اپنے فضل و کرم سے (ان مسلم) لوگوں کو جو (نعمتیں) عطا کی ہیں، اس باعث وہ ان سے حسد کرتے ہیں، حالانکہ ہم (یہود کے اسلاف) آل ابراھیم کو (اپنی ) کتاب اور حکمت (کتاب اللہ کے احکام و تعلیمات پر موقع و محل کے مطابق دانشمندانہ طریقے سے عمل کرنے اور عمل رآمد کرانے کا علم و منہاج )، نیز عظیم الشان مملکت عطا کر چکے ہیں ۔
</item><item>پھر ایسا ہوا کہ ان میں کچھ نے تو اس کتاب ( کے قوانین و احکام اور تعلیمات) کو تسلیم بالیقین و عمل کیا ، اور کچھ نے ان سے منہ پھیر لیا، یعنی ان پر عمل کرنے سے گریز کیا۔ ایسے لوگوں کے لیے جہنم کی آتشِ سوزاں کافی ہے؛ (کیونکہ وہ اپنی آتشِ قلب کے گرویدہ ہیں)۔
</item><item>یاد رکھو! جن لوگوں نے ہمارے قوانین و احکام اور تعلیمات کو ماننے سے انکار کیا او رکرتے ہیں، ہمارا قانون مجازات اُنھیں دوزخ کی آگ میں لے جائے گا ۔ جب ان کی کھالیں (Skins) گل سڑ جائیں گی (Would be consumed and roasted)، ان کو نئی کھالوں سے بدل دیا جائے گا تاکہ وہ کربِ مسلسل کا مزہ چکھتے رہیں ( اس لیے کہ وہ دنیا میں اعمالِ سوء کی آتشِ خوف و حزن کا ذوق و شوق رکھتے تھے)۔ یاد رکھو! اللہ تعالیٰ صاحبِ سطوت و صولت۔ انتہائی دانشمندی سے اپنے امور سرانجام دینے والا ہے ۔
</item><item>اور جن لوگوں نے ایمان لاکر نظامِ اسلام قبول کر لیا، اور صالح، یعنی عدل و احسان کے کام کرتے رہے، ہم ان کو عنقریب (شاداب) باغات میں داخل کریں گے، جن کے نیچے چشمے رواں دواں ہیں، وہاں وہ حیاتِ جاوداں بسر کریں گے۔ ان میں ان کے رُفقاء (Spouses) پاکیزہ خصائل و خوش ذوق ہوں گے؛ اور ہم ان کو (راحت افزا اور سرور انگیز سدا بہار چھائوں میں رکھیں گے۔
</item><item>دیکھو! اللہ تعالیٰ تمھیں حکم دیتا ہے کہ امانتوں کو ان کے مالکوں کے حوالے کر دیا کرو (کبھی خیانت نہ کرنا) ؛ اور لوگوں کے درمیان ( نزاعی اُمور کا ) فیصلہ (حکم کی حیثیت سے) کرنے لگو تو عدل و انصاف کے ساتھ فیصلہ کیا کرو۔ یقینا یہ بڑی ہی حسین بات ہے، جس کی نصیحت اللہ تمھیں کرتا ہے بلاشبہ ، اللہ تعالیٰ ہر بات سننے والا- دیکھنے والا (Seer) ہے۔
</item><item>اے ایمان لانے والو! اللہ تعالیٰ کی اطاعت کرو ، یعنی اس کے قوانین و احکام اور تعلیمات پر عمل کر و، اور اس کے رسولِ (آخر) کی اطاعت کرو ، یعنی آپ کا کہا مانو اور پیروی کرو؛ نیز اپنے حکام یا اربابِ اقتدار کی ہدایات پر عمل کرو ۔ اگر تم اللہ تعالیٰ اور روزِ آخر، یعنی روزِ قیامت و روزِ حساب و جزا پر ایمان رکھتے ہو تو ( تم پر لازم ہے کہ) اگر کسی معاملے میں تم میں اختلاف رونما ہوجائے تو اس کے فیصلے کے لیے اللہ تعالیٰ ( کی کتاب) اور رسول اکرم (کی سنت حسنہ) سے رجوع کرو۔ یہ شعار موجب خیر و حسنہ بھی ہے اور اس کے نتائج و عواقب بھی حسین ترین نکلیں گے۔
</item><item>کیا آپ نے ان لوگوں (کے احوال و ظروف اور کردار و شعار) میں غور نہیں کیا، جو دعویٰ تو یہ کرتے ہیں کہ وہ ان سب (کتابوں) پر ایمان رکھتے ہیں جو آپ پر نازل ہوئی ہے اور جو آپ سے پہلے نازل کی گئی ہیں، لیکن وہ چاہتے ہیں کہ اپنے نزاعی معاملات و قضا یا کو الطاغوت یا شیطان سرشت شخص یا اشخاص کے پاس فیصلہ کرانے کے لیے لے جائیں، حالانکہ ان کو حکم دیا گیا ہے کہ وہ اس یا ان کی تکفیر کریں اور کہا نہ مانیں۔ اورشیطان یا شیطان سرشت لوگوں کی خواہش یہ ہوتی ہے کہ وہ ان کو گمراہ کرکے راہِ راست سے بہت ہی دور لے جائیں ( کہ اس کی طرف لوٹنا ان کے لیے محال ہوجائے)۔ حواشی نمبر ۶ - الطاغوت اور شیطان کے الفاظ اسم جنس کے طور پر آئے ہیں ۔ دوسرے، جو لوگ چاہے نام کے مومن و مسلمان کیوں نہ ہوں، اگر اپنے فیصلے اللہ کی کتاب کے مطابق نہیں کرتے تو وہی کافر، ظالم اور فاسق ہوتے ہیں (المائدہ ۵:۴۴، ۴۵، ۴۷)۔
</item><item>اور جب ان (منافقوں) سے کہا جاتا ہے کہ اپنے اختلافی معاملات کا فیصہ کرانے کے لیے) اللہ تعالیٰ نے جو نازل کیا ہے (یعنی قرآن حکیم) اور (اس کے) رسول سے رجوع کرو تو آپ منافقوں (Hypocrites) کو دیکھتے ہیں کہ وہ آپ سے رُو گردانی کرتے ہیں اور اُن کے قدم رکے جاتے ہیں۔
</item><item>جب ان کی شامتِ اعمال کے سبب ان پر کوئی مصیبت پڑتی ہے توکس منہ سے آپ کے پاس آتے ہیں؛ اللہ کی قسمیں کھاتے ہیں کہ (’’الطاغوت‘‘ سے رجوع کرنے سے ہمارا مقصود صرف خیر و حسنہ او ریک جہتی تھا۔
</item><item>اللہ تعالیٰ ان (منافق) لوگوں کے دلوں کے بھید خوب جانتا ہے ۔ ان سے در گزر کریں، اور اُنھیں پند و نصیحت کریں؛ نیز اُن کو مؤثر و دل میں اُتر جانے والی باتیں کہیں۔
</item><item>اور ہم نے (اقوام عالم کی ہدایت کے لیے ) جو پیغمبر ؑ بھی بھیجے، اس لیے بھیجے کہ اللہ تعالیٰ کے احکام کے مطابق ان کی اطاعت و پیروی کی جائے۔ بہرحال ، جو لوگ (نافرمانی کرکے) اپنے آپ پر ظلم کر بیٹھے تھے ، اگر آپ کی خدمت میں حاضر ہوتے اور اللہ تعالیٰ سے مغفرت، یعنی اپنی بخشش و حفاظت کی دعا مانگتے اور (اللہ تعالیٰ کے آخری ) رسول بھی ان کے لیے مغفرت، یعنی اپنی بخشش و حفاظت کی دعا مانگتے اور (اللہ تعالیٰ کے آخری ) رسول بھی ان کے لیے مغفرت طلب کرتے تو وہ لوگ اللہ تعالیٰ کو از بس رجوع برحمت کرنے والا - بدرجٔہ غایت ترس کھانے اور درگزر و کرم کرنے والا پاتے ۔
</item><item>ہرگز نہیں، (پیارے نبی ؐ!) آپ کے پروردگار و آقا کی قسم!وہ اس وقت تک ہرگز مومن نہیں ہوسکتے جب تک وہ اپنے درمیان نزاعی یا اخلاقی معاملات میں آپ کو حکم (Arbiter) یا مصنف (Judge) نہیں بناتے؛ پھر آپ کو جو فیصل کریں اس سے تنگدل نہ ہوں، بلکہ اُسے برضا و رغبت تسلیم کر لیں۔
</item><item>اور اگر ہم ان پر فرض یا لازم کردیتے کہ (اللہ کی راہ میں) اپنی جانیں قربان کر دو یا ( جہاد کے لیے ) گھر بار چھوڑ کر نکلو تو اُن میں معدودے چند کے سوا ایسا کرنے والے نہ ہوتے۔ اور اگر وہ ایسا کرتے جیسا کرنے کی انھیں پند و نصیحت کی جاتی ہے تو یہ اُن کے لیے باعثِ خیر و حسنہ بھی ہوتا اور ان میں حوصلہ اور حوصلے میں مضبوطی اور ثابت قدمی بھی پیدا ہوتی۔ ۔
</item><item>اور علاوہ ازیں، ہم اپنی طرف سے یعنی اپنے قانونِ انعام و فضل سے انھیں عالی شان صلہ بھی دیتے۔
</item><item>اور ہم اُن کی یقینا (دنیوی و اخروری حسنہ کی ) حسین و فطری او رپائدار راہِ راست کی طرف رہنمائی کرتے۔
</item><item>اور جو لوگ اللہ تعالیٰ کی اطاعت کرتے ہیں ، یعنی اس کے قوانین و احکام اور تعلیمات پر عمل کرتے اور اس کے پیغمبر(اعظم و آخرؐ) کی اطاعت ، یعنی آپ کی سنتِ حسنہ کا اتباع کرتے ہیں، تو نتیجۃً وہ (جنت قرۃ العین میں) ان برگزیدہ ہستیوں) کے رفیق و ہمسفر ہوں گے، جن کو اللہ تعالیٰ نے اپنے انعام و اکرام سے نوازا ہے، اور وہ ہیں : انبیآء (= اللہ تعالیٰ کے منتخب کردہ صاحب کتاب رسول ؐ)، صدیقین (= سچے ،سچا سودا کرنے اور سچ کی تصدیق و تائید کرنے والے) الشہدآء (حق کی شہادت دینے والے علماء یا شہید) اور صالحین (= عدل و احسان کرنے، حیاتِ اجتماعیہ سے فساد دور کرنے اور اس میں توازن برقرار رکھنے والے) ؛ اور یہ بڑے ہی حسین اور پیارے رفیق و ہم سفر ہیں ۔ حواشی نمبر ۷ - یہ آیۂ جمیلہ اگرچہ جنت قرۃ العین کی زندگی سے تعلق رکھتی ہے، لیکن واقعہ یہ ہے کہ جو لوگ اللہ تعالیٰ کے احکام پر عمل اور رسول اکرم ﷺ کی پیروی کرنے والے ہیں، وہ ’’اپنی دنیا‘‘ میں اہلِ حسن و عشق کی رفاقت میں سفرِ زندگی کر تے ہیں۔
</item><item>اور یہ (حسین رفاقت ) اللہ تعالیٰ کا فضل ہے،یعنی عظیم و غیر مترقبہ موھبتِ الٰہی ہے؛ اور اللہ تعالیٰ (انسان کے احوال و ظروف، اعمال اور ان کے نتائج وعواقب کا)علم رکھنے کے لیے کافی ہے۔
</item><item>مؤمنو! (جہاد کے لیے نکلنے سے پہلے ) حفظ ماتقدم کا سامان کر لیا کرو (Take all precautionary measures) ؛ پھر (صورت حال کے مطابق) دستوں (Groups) کی شکل میں پیش قدمی (Advance) کرویا جمعیت کی صورت میں ( کوئی حرج نہیں)۔
</item><item>اور تم میں ایسے (منافق) لوگ بھی ہیں جو جہاد کیے جانے میں عمداً) لیت و لعل کرتے ہیں ( اور نہیں جاتے ) پھر اگر تم پر کوئی اُفتاد پڑ جائے تو کہیںگے :’’اللہ نے ہم پر احسان کیا ہے کہ ہم اُن کے ساتھ (میدانِ کارزار میں) موجود نہ تھے ۔
</item><item>اگر تم کو اللہ سے کوئی حسنہ، یعنی نعمت و کامرانی نصیب ہو تو اُس کا رویہ ایسا ہوتا ہے جیسے تمھارے اور اُس کے درمیان دوستی تھی ہی نہیں ؛ اور ضرور کہتا: ’’وائے حسرتا! میں اُن کے ساتھ ہوتا تو مجھے بھی عظیم نعمت و کامرانی حاصل ہوتی‘‘۔
</item><item>جو لوگ اپنی دنیوی زندگی ( اللہ کی راہ میں) قربان کرکے آخرت، یعنی جنت کی زندگی خریدنا چاہتے ہیں تو ان کو اللہ کی راہ میں، یعنی اس کے بندوں کے لیے ان کے دشمنوں سے جہاد و قتال کرنا چاہیے اور جو اللہ کی راہ میں جنگ کرتا ہے، پھر ہلاک، یعنی شہید ہوجائے یا غلبہ پائے تو ہم جلد ہی اُسے عظیم الشان صلہ دیں گے۔ حواشی نمبر۸ - معلوم ہوا کہ بلحاظِ اجر شہید اور غازی کا درجہ برابر ہے
</item><item>تمھیں کیا ہوا ہے کہ تم اللہ کی راہ میںجہاد نہیں کرتے، (خاص کر) ان بے یارو مددگار مردوں، عورتوں اور بچوں کی خاطر، جو فریاد کرتے رہتے ہیں : ’’اے ہمارے پروردگار و آقا! ہمیں اِس شہر سے جس کے رہنے والے ظالم یعنی ستمگر او رغاصب حقوق انسانی ہیں، نکال کر لے جا؛ اور اپنی رحمت سے ہمارا کوئی حامی و معاون بنا دے! اور اپنی رحمت سے ہمارا کوئی مددگار بھیج دے۔
</item><item>(ایمان کا یہ اصل الاصول ہمیشہ یاد رکھو کہ ) جو اہل ایمان ہیں وہ اہلِ ایمان ہیں وہ اللہ کی راہ میں، اللہ کے مظلوم و محروم حقوق بندوں او ر نظام اسلام کے قیامت و تحفظ کی خاطر جہاد یالڑائی کرتے ہیں، لیکن جو نظامِ اسلام کو ماننے سے انکارکرتے ہیں، وہ طاغوت، یعنی اللہ تعالیٰ کے نظام اسلام اور ا س کے بندوں کے دشمن کی خاطر لڑتے ہیں، لہٰذا شیطان یا دشمن نظام اسلام و مؤمنین کے خلاف جہاد بالسیف کرو۔ یقین کرھو! شیطان کی عیارانہ چال (Strategy) بودی (Weak) ہوتی ہے ۔
</item><item>آپ ان لوگوں ( کے نفسیاتی احوال و ظروف) میں غور تو کرکے دیکھیں ، جنھیں (نامساعد حالات کی بناء پر ) تلقین کی گئی کہ ابھی (جہاد بالسیف یا جنگ کرنے سے ) اپنے ہاتھ روکے رکھو، اور فی الحال صلوٰۃ قائم کرتے اور زکوٰۃ دیتے رہو ( یعنی ابھی ان کے نظام چلاتے رہو) پھر جب ان پر (اللہ کی راہ میں ) جہاد بالسیف یا جنگ کرنا لازم کر دیا گیا تو اُن میں سے ایک گروہ (حریف) لوگوں سے اس طرح ڈرنے لگا، جس طرح اللہ تعالیٰ (کے قانون مجازات) سے ڈرنا چاہیے، بلکہ اس سے بھی زیادہ خوف کھانے لگا!’’پروردگارا ! ہم جہاد بالسیف کیوں فرض کر دیا ؟ ہمیں مزید مہلت کیوں نہ دی‘‘؟ ان کو بتا دیجیے کہ دُنیا کے فائدے اور مزے کم اور کم وقت کے ہیںِ اور آخرت( کی ارفع و ابدی نعمتیں) ان کو کثرت سے ملیں گی جو ہدایت کی آرزو اور گمراہی کی خشیت رکھتے ہیں ؛ اور ان کے اجر میں رائی کے برابر بھی کمی نہ ہوگی۔
</item><item>یاد رکھو ! تم جہاں کہیں بھی ہوگے، موت تمھیں آکر رہے گی( یعنی مرگ ہر حال میں شُدنی ہے، پھر اس سے چھپنے اور بچنے کی کوشش کرنے کا کیا فائدہ؟) چاہے تم مضبوط حصاروں میں جا رہے۔ (اے نبیؐ ! ) اگر ان (منافقوں) کو حسنہ نصیب ہو، یعنی مسرت انگیز نعمت ملے ، جیسے کامیابی، مال و دولت وغیرہ وغیرہ تو کہتے ہیں کہ یہ اللہ کی طرف سے ہے، یعنی اللہ تعالیٰ نے اپنے فضل سے ہمیں سب کچھ دیا ہے اور اگر انھیں سیّئہ ، یعنی جانی و مالی نقصان یا شکست وغیرہ وغیرہ سے دو چار ہونا پڑتا ہے تو کہتے ہیں کہ ’’یہ سب کچھ آپ کی وجہ سے ہوا ہے‘‘۔ ان کو (اس اصلِ عظیم سے) آگا ہ کر دیجیے کہ ’’سب کچھ اللہ کی طرف سے ملتا ہے، یعنی لوگوں کو سود و زیاں، کامیابی و ناکامی ، فتح و شکست، دُکھ سُکھ، مسرت و غم سب کچھ اللہ تعالیٰ کے قانونِ مکافاتِ عمل کے مطابق ملتا ہے ‘‘۔ ان لوگوں کو کیا ہوا ہے کہ انھیں یہ بات سمجھنے کا دماغ ہی نہیں ہے۔
</item><item>(اے انسان! حسنہ و سیئہ کا یہ اصل الاصول ذہن نشین کر لو کہ ) ہر مسرت انگریز شے( مثلاً مال و دولت، فتح و کامیابی اور منفعت و افادیت) جو تجھے ملتی ہے، تجھے اللہ تعالیٰ کے فضل ہی سے ملتی ہے، اور (بخلاف اس کے) جس غم انگیر شے( جیسے شکست و ناکامی، زیانِ مال و جان وغیرہ وغیرہ) تُو دو چار ہوتا ہے، وہ تیرے اپنے اعمال کا نتیجہ ہوتی ہے۔ اصل یہ ہے کہ ہم نے (پیارے نبی ؐ!) آپ کو کل بنی نوعِ انسان (Mankind) کے رُشد و ہدایت کے لیے رسول بنا کر بھیجا ہے اور اس (واقعیت) پر اللہ کی شہادت کافی ہے۔
</item><item>جو لوگ پیغمبرِ (اعظم وآخر ؐ) کی فرماں برداری کرتے ہیں وہ اصل میں اللہ تعالیٰ کے احکام بجا لاتے ہیں (کیونکہ آپؐ وحی و تنزیل کے مطابق ہی کہتے ہیں یا لوگوں کو ہدایات دیتے ہیں)؛ لیکن جو لوگ ایساکرنے سے رُو گردانی کرتے ہیں ( تو وہ اس کے نتائج کے خود ذمے دار ہوں گے، کیونکہ) ہم نے آپ کو پاسبان (Warden) بنا کر نہیں بھیجا ہے۔
</item><item>اور یہ لوگ آپ کے سامنے تو آپ کی اطاعت کا دم بھرتے ہیں، لیکن جب آپ سے الگ ہوتے ہیں تو تو ان میں سے ایک گروہ راتوں کو آپ کی باتوں کے خلاف منصوبے بناتا ہے( تاکہ کسی کو پتا نہ چلے، لیکن) اللہ تعالیٰ ان کی باتوں کو (اُن کے حلق کے اُلوہی ٹیلی وژن) میں ریکارڈ کراتا جاتا ہے (نیز دیکھیے الاسراء ۱۷:۱۳)۔ آپ ان کی پرواہ نہ کریں اور اللہ تعالیٰ( کے حکیمانہ قانونِ تدبیری) پر بھروسہ رکھیں؛ اور آپ کے لیے اللہ کا کارساز و محافظ ہونا کافی ہے۔
</item><item>کیا یہ قرآن مجید میں تفکر بالحق، یعنی با مقصد اور حکیمانہ و محققانہ انداز میں غور و فکر نہیں کریں گے (تاکہ ان پر یہ حقیقت منکشف ہوجاتی کہ) اگر یہ غیر اللہ، یعنی اللہ کے سوا کسی اور کاکلام ہوتا تو اس میں بکثرت اختلاف و تضادات (نمبر ۹) (Contradiction and discrepancies) پاتے ۔ حواشی نمبر ۹ - اس دلیل میں یہ فکر انگیز نکتہ پایا جاتا ہے کہ اللہ سبحانہ و تعالیٰ کے سوا ہر متنفس کے کلام میں اختلاف و تضاد (Discrepancy and incongruity) کا پایا جانا فطری امر ہے۔
</item><item>اور جب وہ امن (= سلامتی، صلح، کامرانی) یا خوف (حملے، شکست وغیرہ وغیرہ) کی کوئی خبر، یعنی افواہ سُن پاتے ہیں تو (بغیر تحقیق و تفتیش کے فوراً لوگوں میں ) پھیلانے لگتے ہیں۔ (بجائے اس کے) اگر اسے رسول اکرم اور اپنے ہم کیش حکام کے پاس لے جاتے تو ان میں سے جو صحیح نتیجے کا استنباط (Infer) کرنے کی کوشش کرتے تو اس کی اصلیت کو معلوم کر لیتے۔ اور (یاد رکھیںکہ ) اگر اللہ تعالیٰ کا احسان و کرم تمھارے شاملِ حال ہوتا نہ اس کی شفقت و رحمت، تو معدودے چند کے سوا باقی سب شیطان (The Devil) کے پیچھے لگ جاتے، یعنی شریر و نافرمان لوگوں کے پیرو کار بن جاتے ۔ حواشی نمبر ۱۰ - اس سے مستنبط ہو اکہ افواہیں پھیلانا شیطانی فعل ہے۔
</item><item>(پیارے نبی ؐ!) آپ اللہ کی راہ میں، یعنی اس کے نظامِ اسلام اور لوگوں کے حقوق انسانی کی خاطر جہاد بالسیف یا جنگ کریں ۔ آپ صرف اپنے اعمال کے ذمے دار ہیں( دوسروں کے اعمال کے نہیں)۔ بہرحال، آپ اہل ایمان کو (جہاد بالسیف) کا شوق دلاتے رہیں۔ اللہ تعالیٰ (کا حکیمانہ قانونِ تدبیری) جلد ہی نظامِ اسلام کی مخالفت کرنے والے کے ہاتھوں کو لڑائی کرنے سے روک دے گا۔ اللہ تعالیٰ (کے حکیمانہ قانونِ تدبیری) کی قوت انتہائی شدید اور تعزیر (Punishment) بھی بے حد اذیتناک ہے۔
</item><item>(اللہ تعالیٰ کا قانونِ مُکافاتِ عمل یہ ہے کہ ) جو کوئی اِحسان و خیر کے حسین کاموں میں اعانت کرتا ہے تو ان کے حسین نتائج میں اُسے بھی اجرِ حسنہ ملتا ہے ۔ اور (بخلاف اس کے) جو غم انگیز اور بھیانک کاموں میں معاونت کرتاہے تو اس کے غم آفرین اور گھنائونے نتائج و عواقب میں اُسے بھی حصہ ملے گا۔ اور (یاد رکھو! کہ) اللہ تعالیٰ ہر شے یا سعی و محنت کو تحفظ دینے اور بارآور کرنے والا ہے۔
</item><item>اور (مسلمانوں! ) جب کوئی شخص تمھیں تمھاری سلامتی و بقا کی دُعا دے (یعنی السلام علیکم کہے ) تو تم اس سے بہتر الفاظ میں دعائے سلامتی و بقا دو (یعنی السلام علیکم کے ساتھ و رحمۃ اللہ و برکاتہٗ کے الفاظ کا اضافہ کر دو) یا جواب میں ویسی ہی دعا دو۔یقین رکھو! اللہ تعالیٰ ہرشے (= قول و فعل) کا حساب رکھنے والاہے ۔ (اس کا مطلب ہے کہ اللہ سبحانہ و تعالیٰ نے انسان کے حلقوم میں جو الوہی حلقومی کیسٹ نصب کر رکھا ہے، اس میں اس کے تمام اقوال و افعال بھی ریکارڈ ہوتے رہتے ہیں اور حرکات و سکنات بھی ۔
</item><item>بس اللہ (ہی معبود و حاکم ) ہے، اس کے سوا کوئی اور معبود و محبوب ہے نہ حاکم و مُطاع۔ اس بات میں قطعاً شک و اضطراب نہیں پایا جاتا ہے کہ وہ قیامت کے روز تم سب کو ( تمھارے اعمال کی جزا دینے کے لیے بالضرور ) جمع کرے گا ۔ اور اپنے قول و اقرار میں اللہ سے بڑھ کر اور کون سچا ہوسکتا ہے؟، یعنی ہرگز نہیں ہوسکتا۔
</item><item>(مسلمانو!) تمھیں کیا ہوگیا ہے کہ تم منافق لوگوں کے بارے میں مختلف الرائے فریق بن گئے ہو، جبکہ اللہ (کے قانونِ مُکافاتِ عمل) نے ان کے اعمالِ سُوء کے بدلے انھیں (کفر کی طرف) اُلٹا پھیر دیا ہے ۔ کیا تم اُن کو راہِ راست پر لانا چاہتے ہو، جن کو اللہ تعالیٰ (کے قانونِ مُجازات و احترامِ آرزو) نے گمراہ کر دیا ہے ؟ اور جن پر اللہ (کا قانونِ مجازات و اِحترام آرزو ) راہِ راست گم کر دے ، تم ان کو راہِ راستر پر لانے کا کوئی طریقہ نہیں پائو گے۔
</item><item>اُن کی آرزو یہ ہے کہ تم بھی نظامِ اسلام کو ماننے سے انکار کر دو، جس طرح وہ اسے ماننے سے انکار کر چکے ہیں، تاکہ تم بھی کفر میں ان کے برابر ہوجائو۔ ان میں اپنے معاون و دوست نہ بنائو، جب تک کہ وہ اللہ کی راہ میں، یعنی اس کے نظامِ اسلام کے استحکام و بقا کی خاطرہجرت (Migrate) نہ کر جائیں۔ لیکن اگر وہ ایسا کرنے سے گریز کریں (اور ریشہ دوانیاں کریں) تو اُن کو جہاں پائو، دبوچ لو اور قتل کر ڈالو۔ اور (یاد رکھو!) ان میں سے کسی کو اپناحامی و دوست نہ بنائو اور نہ معاون و مددگار ہی ۔
</item><item>اس سے وہ لوگ مستثنیٰ ہیں جو (دشمنوں سے الگ ہو کر) اس قوم کے لوگوں کے پاس چلے جائیں، جن کے اور تمھارے مابین معاہد صلح (Treaty of peace) طے پا چکا ہو، یا وہ لوگ جو جنگ سے دل برداشتہ ہو کر تمھارے پاس چلے آئیں ، نہ تم سے لڑیں اور نہ (تمھاری طرف سے) اپنی قوم سے لڑیں ( تواُن سے تعرض نہ کیا جائے) ۔ اور اگر اللہ چاہتا تو اُن کو بھی تم پر مسلط کر سکتا تھا؛ اس صورت میں وہ تم سے ضرور جنگ کرتے۔ اور اگر وہ تم سے کنارہ کش ہوجائیں اور جنگ بھی نہ کریں، بلکہ تمھیں صلح و آشتی کا پیغام بھیجیں تو اللہ نے ان سے لڑنے کی تمھارے لیے کوئی وجہِ جواز نہیں رکھی۔
</item><item>تمھیں ایسے لوگوں سے بھی پالا پڑے گا جو (مصلحتاً) تم سے بھی صلح و آشتی اور اپنی قوم میں بھی صلح و آشتی سے رہنا چاہتے ہیں، لیکن جب انھیں (تمھارے خلاف ) فتنہ انگیزی کرنے کی دعوت دی جائے تو اس میں کو د پڑتے ہیں۔ اگر وہ تم سے کنارہ کش نہیں ہوتے ، اور نہ تم سے صلح و آشتی کی درخواست ہی کرتے ہیں، نیز نہ اپنے ہاتھوں کو روکتے ہی ہیں، یعنی تم پر دست درازی کرنے سے باز نہیں آتے، تو انھیں جہاں پائو دبوچ لو اور تہِ تیغ کر ڈالو۔ اور ہم نے ان سے جہاد بالسیف کرنے کی تمھارے لیے واضح حجت قائم کر دی ہے۔
</item><item>کسی مومن کے لیے جائز نہیں ہے اور نہ یہ شایانِ شایان ایمان ہے کہ وہ کسی مومن کو عمداً ہلاک کر ڈالے، لیکن اگر بھول چوک سے اس سے یہ فعل سرزد ہوجائے (تو یہ قابلِ مواخذہ نہیں)۔ پھر اگر کوئی مومن دوسرے مومن کو سہوو غلطی سے ہلاک کر ڈالے تو اُسے ایک مومن غلام کو آزاد کرنا اور خون بہا (Compensation) مقتول کے ورثا کو ادا کرنا ہوگا؛ اس سے استثناء کی صورت یہ ہے کہ وہ ایثار کرکے خون بہا معاف کردیں۔ اگر مقتول تمھاری حریف متحارب قوم کا فرد مؤمن ہو تو تمھیں صرف ایک مومن غلام آزاد کرنا بس کرے گا ۔ لیکن اگر وہ ایسی قوم کا فرد ہو جس کا تمھارے ساتھ معاہدۂ امن (Treaty of mutual alliance) ہو تو قاتل کو مقتول کے وراثوں کو کفارہ(قصاص یا خون بہا) دینا بھی لازم ہے اور ایک مؤمن غلام آزاد کرنا بھی۔ اگر ایسا کرنے کی اس میں مالی استطاعت نہ ہو ہو(یا ایسا غلام میسر نہ ہو) تو اُسے دو ماہ متواتر روزے رکھنا ہوں گے۔ ایسا کرنا اللہ کے رجوع برحمت کرنے کا موجب ہوگا۔ اور اللہ علیم بالذات - حکیم بالذات ہے ۔
</item><item>اور جو شخص کسی مومن کو عمداً یا ارادۃً قتل کر دے تو اس (قتلِ عمد ) کی سزا جہنم (Hell) ہے ، جس میں وہ ابدالآباد تک رہے گا؛ نیز وہ اللہ تعالیٰ (کے قانونِ مُکافاتِ عمل) کی گرفت و تعزیز کا مستوجب اور اس کی رحمت و مغفرت سے محروم و دور ہوجائے گا ۔ اور اللہ نے اس کے لے شدید ترین عذاب تیار کر رکھاہے ۔
</item><item>مؤمنو! جب تم اللہ کی راہ میں (جہاد کے لیے ) نکلو تو تحقیق و احتیاط سے کام لیا کرو (Be cautious and discriminate) ۔ لہٰذا جو شخص تمھیں سلامتی کی دُعا دے، یعنی السلام علیکم کہے تو اُسے محض اس غرض سے یہ نہ کہو کہ تم مومن نہیں ہو(یعنی ریاکاری کر رہے ہو)، تاکہ تم دنیوی زندگی کی متاع (یعنی فانی مالِ غنیمت) حاصل کرو۔ یاد رکھو! اللہ کے پاس دینے کو بہت زیادہ مالِ غنیمت (Spoils in abundance) اور معنوی فوائد ہیں ۔ (غور کرو) پہلے تم بھی ایسے ہی تھے، یعنی مالِ غنیمت کی خاطر لڑائیاں کیا کرتے تھے، پھر اللہ تعالیٰ نے تم پر احسان کیا (یعنی تمھیں صرف اللہ کی راہ میں جنگ کرنے کا حکم دیا، لہٰذا کوئی اقدام کرنے سے پہلے ) احتیاط سے تحقیق کر لیا کرو (Investigate carefully)، اور جو کچھ تم کرتے ہو، اللہ اس کی سب معلومات رکھنے والا ہے۔
</item><item>(یاد رکھو!) مومنوں میں سے جو لوگ کسی معذوری کے بغیر (جہاد پر جانے کے بجائے) بیٹھے رہتے ہیں وہ اللہ کی راہ میں اپنے مال و منال اور جسم و جاں کے ساتھ جہاد کرنے والوں کے ہم پلہ نہیں ہوسکتے۔ اللہ کی راہ میں اپنے مال و منال اور جسم و جاں کے ساتھ جہاد کرنے والوں کو اللہ تعالیٰ نے (جہاد سے گریزاں و ترساں، گھروں میں) بیٹھے رہنے والوں پر درجات میں فضیلت دی ہے ۔ بہر حال، اللہ تعالیٰ سارے کے سارے مؤمنوں کو خیر و حسنہ عطا کرنے کا وعدہ کرتا ہے، لیکن اللہ تعالیٰ جہاد سے گریزاں و ترساں رہنے والوں کی بہ نسبت مجاہدین کو اپنے فضل سے جلیل القدر صلہ دے گا۔
</item><item>نیز ان کو ارفع درجات، بخشش و تحفظ اور خیر و حسنہ سے نوازے گا؛ اور اللہ تعالیٰ ہے ہی بخشش کرنے والا - از بس ترس کھانے اور رحم و کرم کرنے والا۔
</item><item>یقین مانو کہ اپنے نفسوں پر ظلم کرنے والوں (یعنی اپنے آپ کو اہلِ نار بنانے والوں) کو فرشتے وفات دینے لگتے ہیں تو اُن سے پوچھتے ہیں : ’’تم نے دنیا میں کیسی اور کن احوال و ظرف میں زندگی کی ‘‘؟ وہ کہیں گے ـ: ’’ ہم کیاکرتے؟ ) ہم تو دنیا میں کمزور و بے بس تھے‘‘َ فرشتے جواب دیں گے :’’کیا تمھارے لیے اللہ تعالیٰ کی زمین کشادہ و وسیع (Spacious) نہ تھی۔ تم وہاں سے ہجرت یا نقل مکانی (Migration) کر جاتے (جہاں تم اللہ تعالیٰ کے احکام و تعلیمات کے مطابق حیاتِ طیبہ بسر کرتے)۔ چنانچہ ایسے لوگوں کا ٹھکانہ (Abode) دوزخ ہوگا، اور یہ سفرِ زندگی کی منزلِ آخر انتہائی خوفناک و غم انگیز (Last awful and grievous destination) ہے۔
</item><item>اس سے وہ کمزور و بے بس مرد، عورتیں اور لڑکے مستثنیٰ ہیں ، جو ہجرت کرنے کی کوئی تدبیر و چارہ نہیں کرسکتے اور نہ ان کو ذریعۂ ہجرت ہی میسر ہے (یعنی ان کی’’ جائے ماندن نہ پائے رفتن ‘‘ ایسی حالت ہے ۔
</item><item>ان لوگوں سے اللہ در گزر فرمائے گا؛ اور اللہ تو ہے ہی معاف و درگزر کرنے والا -- بخشنے اور تحفظ دینے والا۔
</item><item>اور جو کوئی اللہ کی راہ میں ہجرت یا ترکِ وطن کرتا ہے تو اُسے دنیا میں کثرت سے امن رہنے کی جگہیں میسر آئیں گی اور اس پر کشائش کی راہیں کھل جائیں گی؛ نیز جو شخص اپنا گھر بار چھوڑ کر اللہ تعالیٰ اور اس کے رسول کی طرف ہجرت کرتا ہے اور راہ ہی میں انتقال کر جاتا ہے تو اُسے اس کا اجرِ (حسنہ ) دینا، اللہ تعالی پر لازم ہوجاتا ہے۔ اور اللہ تعالیٰ تو ہے ہی سیِّآت محو کرنے اور ان سے تحفظ فراہم کرنے والا - از بس ترس کھانے ، دلدر دور کرنے، درگزر کرنے اور بار بار رحمت ارزانی کرنے والا۔
</item><item>اگر تم دنیا میں (جہاد یا دیکھ بھال یا سراغ رسانی (Reconnaissance or patrolling)کے لیے رہروی کر رہے ہو اور تمہھیں کافر لوگوں سے ایذا رسانی کا خوف و خطر لاحق ہو تو قیامِ صلوٰۃ میںقصر (Shorten) کرلینے میں کوئی مضائقہ نہیں۔ یاد رکھو کہ کافر، یعنی نظامِ اسلام کو قبول نہ کرنے والے تمھارے کھلے دشمن ہیں!
</item><item>(اے نبی ؐ!) آپ جب ان مسلمانوں میں موجود ہوں اور ان کے لیے صلوٰۃ یا نماز قائم کریں تو اُن میں سے ایک گروہ کو آپ کے ساتھ کھڑا ہونا چاہیے، لیکن ہتھیاروں سے لیس ہونا ان کے لیے ضروری ہے۔ پھر وہ سجدہ کرچکیں تو (حفاظت کی خاطر) آپ سے الگ کھڑے ہوجائیں۔ پھر دوسرا گروہ، جس نے ابھی صلوٰۃ ادا نہیں کیا ہو، اس کی جگہ آپ کے ساتھ صلوٰۃ ادا کرے۔ لیکن ان کے لیے حفظِ ماتقدم کا سامان (Precautionary measures) کر لینا اور ہتھیاروں سے لیس ہونا لازم ہے ۔ (یاد رکھیے کہ) جن لوگوں نے نظام اسلام قبول کرنے سے انکار کیا ہے وہ تمنا کرتے ہیں: کاش! تم اپنے ہتھیاروں اور سازو سامان سے غافل ہوجائو تو وہ یکبارگی تم پر ٹوٹ پڑیں ۔ (اس لیے تمھیں اپنے بچائو اور ہتھیاروں اور سازو سامان سے غافل نہیں ہونا چاہیے) ہاں ! اگر بارش کے سبب تمھیں تکلیف ہوتی ہو یا تم بیمار ہوجائو اور اپنے ہتھیار اُتار دو تو کوئی مضائقہ نہیں، لیکن حفظِ ماتقدم کاسامان کر لینا، اور چوکنے رہنا ہر حال میں ضروری ہے۔ یقین جانو کہ اللہ تعالیٰ نے (اپنے قانون مجازات کے مطابق کافروں کی کفر کی پاداش میں) ان کے لیے ذلیل کن عذاب تیار کر رکھا ہے ۔
</item><item>اور جب تم صلوٰۃ ادا کرچکوتو کھڑے، بیٹھے اور کروٹوں یا پہلوئوں کے بل اللہ تعالیٰ کاذکر کرتے رہو ، یعنی اس کے قوانین و احکام اور تعلیمات میں غور وفکر کرنے کو اپنا شعار بنا لو ۔ پھر جب (دشمنوں کے حملے کا خوف جاتا رہے اور) تمھیں اطمینان ہوجائے تو صلوٰۃ معمول کے مطابق قائم کرو۔ یقینا مقررہ اوقات پر صلوٰۃ قائم کرنا مؤمنوں پر لازم کر دیا گیا ہے۔
</item><item>اور (جنگ میں متحارب قوم یا ) دشمن کا تعاقب کرنے میں سستی نہ کرنا (Slack not in pursuit of the foe)۔ اگر تمھیں (جنگ میں ) رنج و الم پہنچتا ہے تو تمھارے دشمنوںکو بھی ویسا ہی رنج و الم پہنچتا ہے، جیسا تمھیں پہنچتا ہے (تمھیں ان پر فضیلت یہ ہے کہ ) تم رجائیت پسند و متوکل ہو اور وہ نہیں ہیں۔ اور( یاد رکھو کہ) اللہ علیم بالذات -- حکیم بالذات ہے، یعنی اللہ تعالیٰ علمِ کلی اور کل معلومات بذاتِ خودرکھنے والا -- غایت درجہ دانش منداور کمال دانشمندی سے اپنے اُمور سر انجام دینے والا ہے ۔
</item><item>(اے نبی ؐ!) ہم نے یہ کتاب (یعنی قرآن مجید) جو سرا سر سچی ہے، دائمی اور سچے مقصود و اِفادہ کے لیے آپ (کے قلب ) پر نازل کی ہے تاکہ آپ لوگوں کے درمیان ان نزاعی معاملات کا فیصلہ اللہ تعالیٰ کے قوانین و احکام کے مطابق جو اس کتاب کے ذریعے آپ کو دیے ہیں، کیا کریں، اور ایسا نہ ہوکہ آپ امانت میں خیانت کرنے والوں کے وکیل و حامی بن جائیں ۔
</item><item>اور اللہ تعالیٰ سے (لغزش و خطا کی) معافی و بخشش اور حفاظت کی دُعا مانگتے رہیں؛ بلا شبہ اللہ تعالیٰ بخشنے و حفاظت کرنے والا- بے انتہا ترس کھانے، دُکھوں سے نجات دینے اور شفقت و رحمت کرنے والا ہے۔
</item><item>اور آپ کو ان لوگوںکی وکالت نہیں کرنا چاہیے، جو اپنے نفسوں کی خیانت کرتے ہیں، یعنی اعمالِ سوء کا ارتکاب کرکے ان کو امانت طمانیت سے محروم رکھتے ہیں۔ یاد رکھو! اللہ تعالیٰ اپنے نفس کی امانتِ طمانیت میں خیانت کرنے والے - اپنے آپ کو رہینِ اضطراب و ذلت کرنے والے کو پسند نہیں کرتا ، یعنی اس سے نفرت کرتا ہے ۔
</item><item>ایسے خیانت کرنے والے گناہگار اپنی خیانت کو لوگوں سے تو چھپا سکتے ہیں، لیکن اللہ تعالیٰ سے چھپا نہیں سکتے؛ وہ تو اس وقت بھی اُن کے ساتھ ہوتا ہے جب وہ راتوںکو ایسی باتیں کرتے ہیں ،جنہیں وہ پسند نہیں کرتا؛ اور جو وہ کرتے رہتے ہیں اللہ (کا علم و قانونِ مجازات) ان کا احاطہ کیے ہوئے ہے ۔
</item><item>تم وہی لوگ تو ہو جو دنیوی زندگی میں ان (مجرموں) کی طرف سے بحث و نزاع تو کر لیتے ہو، لیکن (بتائو کہ) قیامت کے روز کون اللہ تعالیٰ کے حضور ان کی طرف سے بحث و نزاع کرے گا ؟ یا ایسا کون ہے جو اِن کی وکالت و حمایت کرنے والا ہوگا(یعنی ہرگز نہیں ہوگا)۔
</item><item>اور (یہ اُصولِ مغفرت و رحمت یاد رکھو کہ ) جو شخص بھیانک اور غم انگیز کام کر بیٹھے یا اپنے نفس پر ظلم کرچکا ہو ( یعنی اُسے رہینِ خوف و حزن بنا بیٹھا ہو )، پھر (نادم و پشیمان ہو جائے اور قدرت کے قانونِ مُکافاتِ عمل سے ڈر کر خلوصِ دل سے) اللہ تعالیٰ سے بخشش و حفاظت کی دُعا مانگے تو وہ اللہ تعالیٰ کو بخشنے و تحفظ دینے والا - بے انتہا ترس کھانے، دُکھ دور کرنے اور رحمت کرنے والا پائے گا ۔
</item><item>اور جو کوئی کسی جرم یا خوف آفرین و غم انگیز فعل کا ارتکاب کرتا ہے، وہ دراصل اپنے نفس کے لئے سیئآت کماتا ہے، یعنی اس کے اثراتِ خوف و حزن خود اس کے قلب پر مرتب ہوتے ہیں ( کہ یہ اللہ تعالیٰ کا قانونِ مُکافاتِ عمل ہے)۔ اور اللہ تعالیٰ علم کلی رکھنے والا - غایت درجہ دانشمند اور کمال دانشمندی سے اپنے امور سر انجام دینے والا ہے۔
</item><item>اور جو شخص قصور (Delinquency) یا جرم (Crime) تو خود کرے اور اُسے کسی بے گناہ (innocent) کے سر منڈھے، تو اُس نے بہتان او رمنہ بولتے گناہ (Flagrant sin ، کے گھنائونے نتائج ) کا بارِ گراں اُٹھالیا۔
</item><item>(ہمارے پیغمبرؐ!) اگر اللہ تعالیٰ آپ پر اپنا فضل، یعنی اِحسان و کرم نہ کرتا اور نہ اس کی رحمت، یعنی شفقت و مغفرت اور نُصرت و ہدایت آپ کے شاملِ حال ہی ہوتی، تو ان لوگوں کی ایک جماعت آپ کو راہِ راست سے ہٹانے (To mislead you)کی ٹھان چکی تھی؛ وہ آپ کو بھٹکا نہیں سکتے، بلکہ اپنے آپ کو گمراہ کر رہے ہیں؛ آپ کو کچھ نقصان پہنچانا، اُن کے بس کی بات نہیں؛ اور (اس لیے بھی کہ) اللہ تعالیٰ نے آپ پر کتاب او رحکمت، یعنی قرآن حکیم کے ساتھ بدرجۂ غایت، دانشمندی بھی ارزانی کی ہے؛ نیز آپ کو وہ کچھ سکھایا ہے جو آپ جانتے نہ تھے۔ اور اس کا بے اِنتہا فضل و کرم بھی آپ کے شاملِ حال ہے ۔
</item><item>ان لوگوں کے بیشتر خفیہ مشورے (Secret conferring) خیر و حسنہ کے لیے نہیں ہوتے؛ البتہ جو لوگ صدقہ یا احسان یا مالی تعاون یا معروف، یعنی حسن عمل کی تلقین و تاکید کرتے ہیں یا لوگوں کے درمیان صُلح و آشتی کے منصوبے بناتے ہیں، اور ان پر عمل بھی کرتے ہیں، محض رضائے الٰہی کے لیے، تو ہم انھیں حسین اجرِ فراواں دیں گے ۔
</item><item>اور جوشخص رسول ( اللہ صلی اللہ علیہ وسلم، یعنی اللہ تعالیٰ کے دینِ اسلام یا نظامِ زندگی کی جو آپ ؐ نے پیش کیا ہے، نیز آپ کی سنتِ حسنہ) کی مخالفت و مزاحمت کرتا ہے، باوجود اس کے کہ اس پر ہدایت یا حسین و فطری راہِ راست واضح طور پر منکشف کر دی گئی ہے ، اور مومنوں کی راہِ مستقیم کے علاوہ کسی اور کی راہ پر سفرِ زندگی کرنا پسند کرتا ہے تو ہم (اپنے قانونِ احترامِ آرزو کے مطابق) اُسے اسی راہ پر چلنے دیتے ہیں اور (وہ چونکہ جہنم میں لے جانے والی راہ ہوتی ہے، اس لیے) وہ اسے جہنم میں پہنچا دیتی ہے ۔ سفرِ زندگی کی یہ منزلِ آخر بڑی ہی بھیانک ہے۔
</item><item>تسلیم بالیقین کرو کہ (اللہ وحدہٗ لا شریک اِس ظلمِ عظیم کو) ہر گز معاف نہیں کرے گا (یعنی اس کے قبیح اثرات کو مُشرک کے قلب سے کبھی محو نہیں کرے گا) کہ اس کے ساتھ (یعنی اُس کی ذات و صفات، قوانین و احکام اور تعلیمات و اُمور کی حکمرانی میں) کسی کو شریک و سہیم مانا جائے؛ لیکن اس یعنی شرک (ایسے گناہِ کبیرہ اور ظلمِ عظیم) کے علاوہ وہ( اپنے حکیمانہ قانونِ تدبیری کے مطابق ) جس گناہ یا گناہوں کو جس کے لیے چاہے گا بخش دے گا (یعنی ان کے قبیح اثرات کو اس کے قلب سے محو کر دے گا )۔ (یاد رکھو!) جس کسی نے اللہ تعالیٰ کے ساتھ کسی کو شریک و سہیم مانا، نتیجۃً، وہ راہِ راست سے بھٹک کر اس سے بہت دور چلا گیا۔
</item><item>یہ مشرک اللہ کو چھور کر دیویوں کو (اپنی استمداد و حاجت روائی اور مشکل کشائی و کارسازی کے لیے) پکارتے ہیں، یعنی اُن سے دُعا کرتے ہیں ؛ یہ (امداد طلب کرنے کے لیے ) پکارتے ہیں تو شیطانِ مردود کو۔ بالفاظِ دیگر، مشرک کمزور و ناتواں او رمحتاج و بے بس ہستیوں کو اپنے معبود قرار دے کر ان سے امداد طلب کرتے ہیں ؛ نیز وہ سرکش طاغوتی قوتوں کو اپنا رب سمجھ کر ان سے استعانت کی اِستدعا کرتے ہیں ۔
</item><item>للہ، شیطان پر لعنت کر چکا ہے، یعنی اُسے اپنی رحمت و مغفرت اور نصرت و ہدایت سے دور و محروم کر چکا ہے ؛ اُس نے (اللہ تعالیٰ سے ) کہا تھا : ’’میں تیرے بندوں سے ان کے مساوی پیداواری حق معلوم یا تیرا مقرر کردہ حصہ ضرور بالضرور لے لیا کروں گا ‘‘۔ (جیسا کہ فرعونی حکمران و ہامانی حکام، قارونی سرمایہ دار، سُود خور ، سودی سرمایہ کار اور آزر و طاغوتی حرام کا ر و حرام خور، لوگوں سے ان کا حق معلوم سلب و غصب کرتے رہتے ہیں)۔
</item><item>اور میں (اپنی وسوسہ اندازی اور جمالیاتی فریب کاری کے ذریعے (نمبر ۱۱) اُنھیں راہِ راست سے ضرور بالضرور بھٹکاتا رہوں گا ؛ اور ان کو اپنی آرزوں کا گرویدہ و پرستار بناتا رہوں گا (نمبر ۱۲)؛ اور انھیں جانوروں کے کان چیرنے کی تاکید کرتا رہوں گا (نمبر ۱۳) نیز اُنھیں اللہ تعالیٰ کے تخلیق کردہ خَلق و ُخُلق میں تبدیلی کرنے کی تلقین کرتا رہوں گا (یعنی عورتو ں کو بانجھ، مَردوں کو نامرد یا مخنث ، جانوروں کو خصی بنانے اور اپنے قلوب کو ٹیڑھا اور اندھا ، یعنی حق کور، حُسن کور اور راہ و منزل کور اور اپنے آپ کو برگشتہ ٔ جنس [Perverter) وغیرہ وغیرہ بنانےکی تریب و تحریص دیتارہوں گا؛ اور (یاد رکھو!) جس نے اللہ تعالیٰ کو چھوڑ کر شیطان کو اپنا دوست و حامی بنایا، وہ صاف خسارے می پڑ گیا، یعنی اُس نے صاف دُنیوی و اُخروی حسنہ کا نقصان اُٹھایا ۔ حواشی نمبر ۱۱ - شیطان کے وسوسہ اندازی (دیکھیے الناس ۱۱۴:۴- ۵) نمبر ۱۲- جمالیاتی فریب کاری (دیکھیے الانعام ۶ : ۴۳ و بمواضع کثیرہ۔ نمبر ۱۳ - ایامِ جاہلیت میں رسم تھی کہ جب اونٹنی پانچ بچے جن لیتی او رپانچوں نر ہوتا تو اُس کے کان چیر کر اس کو چھوڑ دیتے؛ نہ اُس پر سوار ہوتے اور نہ اس سے کوئی کام لیتے ۔ یہ ایک مشرکانہ رسم تھی، یعنی بتوں کے نام پر ایسا کرتے تھے۔ اس کو بحیرہ کہتے ہیں۔ بعض نے کہا کہ بتوں کی پرستش کا یہ ایک حصہ تھا کہ جانوروں کے کان چیر دیتے تھے۔
</item><item>شیطان اُن کو بہکاوے دیتا او ر سبز باغ دکھاتا رہتا ہے، اور شیطان کے بہلاوے سراب و فریب (The mirage and illusion) کے سوا کچھ نہیں ہوتے ۔
</item><item>ایسے لوگوں ، یعنی شیطان کے پیرو کاروں کے رہنے کی جگہ جہنم ہے، اور وہاں سے راہِ فرار (Way of escape) نہیں پاسکیں گے۔
</item><item>اور جو لوگ ایمان لائے ، یعنی انھوں نے اللہ تعالیٰ کے نظامِ اسلام میں اس کے قوانین و احکام اور تعلیمات کے مطابق زندگی کرنا قبول کر لیا، اور اعمالِ صالحہ یا عدل و احسان کے اُمور سر انجام دیے ہیں، ہم انھیں جلد اور بالضرور (ان دیکھے الحیوانی (نمبر ۱۴) باغات میں داخل کریں گے، جن کے نیچے چشمے رواں دواں ہوں گے ، جہاں (حسین و سرور انگیز مناظر میں) وہ ہمیشہ زندگی کریں گے۔ یہ اللہ تعالیٰ کا سچا وعدہ ہے، اور کون اللہ تعالیٰ سے بڑھ کر اپنی بات کا پکا اور سچا ہے؟ یعنی نہیں ہے اور نہ ہوسکتاہی ہے ۔ حواشی نمبر ۱۴ - جنت قرۃ العین ایک تو اَن دیکھی ہے اور دوسرے الحیوان میں ہے، اس نسبت سے اُسے الحیوانی کہا گیا ہے ۔ نمبر ۱۵ - یہ بات متحقق ہوئی کہ جنت قرۃ العین میں جانے کی شرط یہ ہے کہ انسان مومن او رصالح ہو۔
</item><item>جنت محض خالی خولی تمنائوں (نمبر ۱۶) سے نہیں ملتی، یہ اللہ تعالیٰ کا اٹل قانونِ مُکافات ہے، لہٰذ یہ) نہ تو تمھاری خالی خولی تمنائوں سے (تمھیں ملے گی) اور نہ اہل کتاب (یعنی جن کے پاس اللہ تعالیٰ کی کتاب ہے) کی خالی خولی تمنائوں سے انھیں ملے گی، (وہ ایمان و اعمالِ صالحہ کے صلے میں ملتی ہے؛ لہٰذا) جو کوئی قبیح اور غم انگیز کام کرے گا، ان کا صلہ بھی اُسے ایسا ہی ملے گا ؛ نیز وہ اللہ تعالیٰ کے سوا کسی اور کو اپنا دوست و حامی پائے گا نہ مددگار ۔ حواشی نمبر ۱۶ - تمنا یا آرزو عمل سے سچی بنتی ہے ۔ عمل کے بغیر تمنا یا آرزو جھوٹی یا خالی خولی ہوتی ہے۔
</item><item>اور جو لوگ عدل و احسان کے کام کرتے ہیں، خواہ مرد ہوں یا عورتیں (نمبر ۱۷) ، مگر ہوں مومن، یعنی اللہ تعالیٰ کے نظامِ اسلام اور اس کے قوانین و احکام اور تعلیمات کو تسلیم بالیقین کرنے والے تو ان کو جنت میں داخل کیا جائے گا ، اور ان کے اجر میں ذرّہ برابر کمی نہیں کی جائے گی (کیونکہ ایسا کرنا ظلم یانا انصافی ہے اور رب عاشق تو عدل بلکہ احسان و فضل کرنے والا ہے)۔ حواشی نمبر ۱۷ - ثابت ہوا کہ جس طرح مرد اور عورتیں دونوں ایمان لانے اور عدل و احسان کے کام کرنے کے مکلف ہیں ، اُسی طرح وہ دنیا اور جنت قرۃ العین میں رب رحمن کی حسین وبے قیاس نعمتوں سے جمالیاتی حظ و ثروت حاصل کرنے کے برابر کے حقدار ہیں
</item><item>اور دین یا اللہ کے نظامِ حیات کلی کے لحاظ سے اس شخص سے ارفع و افضل کون ہوسکتا ہے جس نے (حضرت ابراھیم علیہ السلام کی طرح (نمبر ۱۸) اللہ تعالی کے حضور سر تسلیم خم کردیا، یعنی اس کے نظامِ حیات کلی اور قوانین و احکام اور تعلیمات کو دل و جان سے تسلیم کر لیا، اس کی سعی و جستجو اللہ کے (نظام حیات کلی کے قیام و استحکام) کے لیے ہو، اور وہ احسان اور حسن عمل کرنے والا بھی ہو؛ اور اس نے (حضرت ) ابراھیم ؑ ، جو مشرکو ں سے الگ ہوچکے تھے اور مشرکانہ عقائد و رسوم سے پاک و منزہ تھے، کے مسلک کا اتباع بھی کیا۔ اللہ تعالیٰ نے (حضرت ابراھیم ؑ کو اپنا پیارا بنایا ہوا تھا (نمبر۱۹) ۔ حواشی نمبر ۱۸ - دیکھییے البقرہ ۲ :۱۳۱۔ نمبر ۱۹ - اس آیۂ جمیلہ میں اللہ تعالیٰ کا دوست و منظورِ نظر بننے کا اُصول و طریقہ بتایا گیا ہے ۔
</item><item>اور جو کچھ بھی سماوی کروں اور ارضی کرے میں ہے، اللہ کی ملکیت ہے (لہٰذا اس کے جمالیاتی ۔تخلیقی شاہکاروں کے تمتع کے لیے ہے )؛ اللہ تعالیٰ ہر شے کو محیط ہے، یعنی کل مخلوقات اللہ تعالیٰ کے علم و نظر اور قبضۂ قدرت میں ہیں۔
</item><item>اور (اے نبیؐ ! )آپ سے عورتوں (کے حقوق) کے متعلق فتویٰ مانگتے ہیں، یعنی حکم دریافت کرتے ہیں ۔اُن سے کہہ دیجیے کہ اللہ سبحانہ وتعالیٰ ان کے متعلق حکم دیتا ہے؛ (جو اب بتایا جاتا ہے) اور اس نے یتیم عورتوں کے (یعنی بے سہار لڑکیوں، عورتوں ، بیوائوں کے حقوق سے متعلق ) حکم دیا ہے جو الکتاب، یعنی قرآن مجید میں سے تمہھیں سنایا جاتا ہے کہ اُن کو تم وہ، یعنی اُن کے حقوق تو دیتے نہیں جو ان کے لیے مقرر کردیے گئے ہیں، لیکن تم اُن سے نکاح کرنا چاہتے ہو (یہ نا انصافی ہے)؛ نیز اللہ تعالی بے یارو مددگار بچوں سے متعلق بھی حکم دیتا ہے اور یتیموں، یعنی بے یارو مددگار بچوں اور بڑوں کے متعلق بھی یہ حکم دیتا ہے کہ اُن کی کفالت و نگہداشت ، عدل و انصاف سے کرو۔ اور یقین جانو کہ احسان و حسنہ کا جو کام بھی تم کروگے ، وہ اللہ تعالیٰ کے علم و نظر میں ہوگا۔
</item><item> اگر بیوی کو اپنے شوہر سے زیادتی یا بے اعتنائی کا خوف ہو تو مصالحت (Settlement) کی کوئی راہ نکال کر آپس میں صلح و صفائی کرلینے میں کوئی مضائقہ نہیں۔ اور صلح و صفائی ، بہرحال، احسن یا بہتر ہے ۔ اور (یہ درست ہے کہ )نفسوں میں بُخل و حرص کا میلان ہوتا ہے، لیکن اگر تم احسان و ایثار کر واور رضائے الٰہی کی طلب و جستجو کرتے اور اس کے قانونِ مجازات سے ڈرتے رہو تو یقین رکھو کہ جو کچھ تم کرتے ہو اللہ تعالیٰ کو اس کی سب معلومات ہوتی ہیں۔
</item><item>(یہ نفسیاتی اصول یاد رکھو کہ) خواہ کتنا ہی چاہو، تم اپنی بیویوں کے درمیان ہر گز عدل نہیں کرسکو گے، یعنی دونوں کو ان کے حقوقِ زوجیت مساویانہ طور پر ادا نہیں کر سکو گے ۔ لہٰذ اایسا نہ ہو کہ ایک ہی بیوی کی طرف مائل ہو رہو، اور دوسری کو درمیان میں لٹکائے رکھو،یعنی اُس کی حالت ایسی نہ کر دو کہ وہ حق زوجیت سے محروم رہنے کے باوجود تمھیں چھور کر دوسرا نکاح بھی نہ کرسکے ۔ اور اگر تم (اپنی اصلاح کر لو، یعنی دونوں کے حقوق مساویانہ طور پر ادا کرنے لگو تو یقین رکھو کہ اللہ تعالیٰ تو ہے ہی بخشنے اور تحفظ دینے والا - بے حد ترس کھانے دُکھ درد دُور کرنے اور بے انتہا لطف و کرم کرنے والا۔
</item><item>اور اگر (زوجین ، یعنی شوہر اور بیوی میں مصالحت نہ ہوسکے اور ) دونوں میں جدائی (Separation) ہو ہی جائے تو اللہ تعالیٰ اپنی وسعت، یعنی قدرت و موھبتِ بے قیاس سے دونوں کو ایک دوسرے سے بے نیاز و مطمئن کر دے گا۔ اللہ تعالیٰ تو ہے ہی بے قیاس نعمتیں پیدا کرنے کی قدرت رکھنے اور ارزانی کرنے والا- دانائے کل اور کمال دانشمندی سے اپنے اُمور سر انجام دینے والا ۔
</item><item>اور جو کچھ بھی آسمانوں (Heavens) اور زمین میں ہے اللہ کی ملکیت ہے (لہٰذا یاد رکھو کہ کوئی متنفس بھی اس کی نعمتوں میں سے کسی نعمت کا مالک نہیں، نہ ہوسکتا ہی ہے) ۔ اور تُم سے پہلے لوگوںکو جنھیں (اپنی ) کتاب دی تھی ، یہ تاکید ی حُکم دیا تھااور اب تمھیں بھی حکم دیا جاتا ہے کہ اللہ تعالیٰ کے قرب و رضوان کی طلب و آرزو کرتے اور اس کے قانونِ مُکافاتِ عمل سے ڈرتے رہو۔ اور اگر تم یہ حقیقت تسلیم بالعمل کرنے سے اِنکار کرو گے (کہ تمھارے پاس جو مال و منال، اراضی ، زرو جواہر، جائیداد وغیرہ وغیرہ ہے ، وہ اللہ تعالیٰ کی ملکیت نہیں، بلکہ تم ان کے مالک ہو اور ان کو اپنے تصرف میں لانے کو مجاز ہو تو یاد رکھو!) جو کچھ افلاک اور کرہ ارضی میں ہے، اللہ تعالیٰ کی ملکیت ہے ( اور اس کے کل جمالیاتی ۔ تخلیقی شاہکاروں کے تمتع کے لیے ہے، ورنہ ) اللہ تو ہے ہی بے احتیاج و بے نیاز - ستودہ صفات و محمود۔
</item><item>اور(ایک بار پھر تمھیں اس حقیقت سے آگاہ کیا جاتا ہے کہ ) آسمانوں اور زمین میں جو کچھ بھی ہے اس کا مالک صرف اللہ تعالیٰ ہے ( اور کوئی نہیں ہے )؛ اور اللہ تعالیٰ (اپنے اس دعوے کا ) حامی و مُحافظ کافی ہے۔
</item><item>اے لوگو (تم اللہ تعالیٰ سے متعلق کسی غلط فہمی میں مبتلا نہ ہو ) اگر وہ چاہے تو تمھیں (اس منظرِ زمان و مکان سے) ہٹا دے اور تمھاری جگہ دوسرے لوگوں کو لے آئے ؛ اور یقینا اللہ ایسا کرنے پر قدرتِ کاملہ رکھنے والا ہے ۔
</item><item>جو شخص صرف دنیوی حسنہ کا خواہشند ہے (اور اُخروی حسنہ سے غافل ہے، اُسے معلوم ہونا چاہیے کہ ) اللہ تعالیٰ دُنیوی حسنہ بھی دے سکتا ہے اور اُخروی حسنہ بھی (لہٰذا اُسے دنیوی حسنہ اور اُخروی حسنہ دونوں کی سچی آرزو کرنی چاہیے، اور آرزو حُسنِ عمل سے سچی بنتی ہے) اور اللہ سب کچھ جاننے والا - سب کچھ دیکھنے والا ہے۔
</item><item>اے لوگو جو ایمان لائے اور اسلام میں داخل ہوئے ہو! ہر حیثیت اور حال میں عدل و انصاف کے محافظ و نگران بن کر رہنا۔ ہمیشہ اللہ، یعنی حق کے لیے شہادت دینا ، چاہے وہ تمھارے خلاف ہو یا تمھارے ماں باپ اور اعزہ و اقارب (Kinderd) کے خلاف ہی کیوں نہ ہو۔ امیر کی رُو رعایت کرنا نہ محتاج کی (یعنی نہ تو امیر کی امارت کی پروا کرنا او رنہ محتاج کی مفلسی پر ترس کھانا، ہر حال میں سچی گواہی دینا)۔ اللہ تعالیٰ اُن کا تم سے زیادہ خیر خواہ ہے۔ اپنے جذبات و میلانات کا لحاظ نہ کرنا مبادا وہ تمھیں سچی گواہی دینے سے باز رکھیں۔ گواہی توڑ مروڑ کے نہ دیان اور نہ گواہی دینے سے پہلو تہی ہی کرنا۔ یاد رکھو! تم جو کچھ کرتے ہو، اللہ تعالیٰ اس کی سب معلومات رکھنے والا ہے۔
</item><item>اے لوگو جو ایمان لا کر اِسلام میں داخل ہوئے ہو ! (پورے پورے داخل ہوجائو ، یعنی ) اللہ تعالی کی (توحید ِ اُلُوھیت و ربوبیت) پر، اور اس کتاب (= قرآن حکیم) پر جو اُس نے اپنے رسول (حضرت محمد ﷺ ) پر نازل کی ہے (اور ہر اُس کتاب پر جو وہ پہلے (اپنے رسولوں ؑ پر) نازل کر چکا ہے، پورے طور پر ایمان لائو۔ او رجو کوئی اللہ تعالیٰ (کی توحید ِ اُلوھیت و ربوبیت) ، ملائکہ یا فرشتوں، اس کی کتابوں ، رسولوںؑ اور روزِ آکرت (یعنی روزِ قیامت، نشاۃ ِ ثانیہ اور یوم الدین یعنی روزِ حساب و جزا ) پر ایمان نہیں لاتا تو یقینا وہ راہِ راست سے بھٹک کر گمراہی میں بہت ہی دور نکل گیا۔
</item><item>دیکھو ! جو لوگ ایمان لا کر اسلام میں داخل ہوئے، پھر کفر کرکے اس سے نکل گئے، پھر ایمان لا کر نظامِ اسلام میں داخل ہوئے او رپھر کفر کرکے اس سے نکل گئے ، پھر اسلام کا انکار کرکے اس سے دور نکل گئے تو اللہ تعالیٰ (کا قانونِ مجازات و آرزو) ان کی مغفرت یعنی بخشش و حفاظت کا کوئی سامان نہیں کرے گا، اور نہ اُن پر راہِ راست ہی کھولے گا۔
</item><item>(اے پیغمبرؐ) منافقوں کو یہ نوید دیجیے کہ ان کو یقینا کربناک عذاب کا مزہ چکھا یاجائے گا ۔ نمبر ۲۰۔ حواشی نمبر ۲۰ - بشارت میں یہ لطیف طنز ہے کہ چونکہ منافقانہ روش کی خلش ان کو مزہ دیتی ہے، لہٰذا آخرت میں ان کو کربناک عذاب کا مزہ چکھایا جائے گا؛ نیز ’’عذب‘‘ میں لذت و مزہ کا مفہوم بھی پایا جاتا ہے۔
</item><item>جو لوگ مومنوں کو چھور کر کافروں کو اپنے حامی و دوست بناتے ہیں، کیا وہ ان سے عزت و قوت (Honour and power) حاصل کرنا چاہتے ہیں؟ یاد رکھیں کہ عزت و قوت ساری کی ساری اللہ تعالیٰ کے قبضۂ قدرت میں ہے (اس کے مستحق ، اللہ، اس کے رسولؐ مومن ہیں ، دیکھیے المنٰفقون ۶۳:۸)۔
</item><item>اے مومنو ! تمھیں اس کتاب (= قرآن حکیم) میں حکم دیا گیا ہے کہ اگر تم سُنو یا تمھیں معلوم ہو کہ اللہ تعالیٰ کی آیات، یعنی اس کے قوانین و احکام اور تعلیمات کے ساتھ کفر اور استہزاء کیا جارہا ہے (Are rejected and derided)، تو تم وہاں ان کے ساتھ ہرگز نہیں بیٹھو گے جب تک وہ دوسری باتوں میں نہ لگ جائیں، ورنہ تم بھی اُن جیسے ہوجائو گے (کیونکہ صحبتِ بد سے دلوں میں قبیح نفسیاتی لمحہ (Ugly and evil psychological moment) کی وقوع پذیری کے قوی امکانات ہوتے ہیں ) یہ بات یقین ہے کہ اللہ تعالیٰ (اپنے قانونِ مجازات کے مطابق ) منافقوں اور کافروں کو جہنم میں یکجا کرنے والا ہے ۔
</item><item>ان (مُنافق) لوگوں کی نفسیاتی کیفیت تو یہ ہے کہ وہ تمھارے متعلق( انجامِ کار کے ) منتظر رہتے ہیں۔ اگر اللہ تعالیٰ کے فضل سے تمھیں فتح نصیب ہو تو(مالی منفعت اور احسان جتانے کی خاطر ) کہتے ہیں کہ کیا ہم تمھارے ساتھ نہ تھے؟ یعنی کیا ہم نے تمھارے ساتھ ہو کر معرکہ آرائی نہیں کی تھی؟ اگر کامیابی کافروں کے حصے میں آئے تو (ان پر احسان رکھنے کی خاطر) کہتے ہی : ’’کیا ہمیں تم پر غلبہ (Mastery) حاصل نہ تھا، لیکن کیا ہم نے اہلِ ایمان سے تمھیں تحفظ (Protection) فراہم نہیںکیا تھا؟‘‘ اللہ یقینا قیامت کے روز تمہارے درمیان فیصلہ کر دے گا ؛ اور (مومنو! مطمئن رہو!) اللہ تعالیٰ (ا پنے قانونِ مکافاتِ عمل اور قانونِ تدبیری کے مطابق) ہرگز کافروں کو مومنوں پر غالب نہیں ہونے دے گا۔
</item><item>مُنافق لوگ ( اپنی دانست میں) اللہ تعالیٰ کو دھوکا دینے میں لگے ہوئے ہیں، حالانکہ اس کا قانونِ تدبیری (Law of Prudential Planning ان کو مُبتلائے فریب کیے ہوئے ہے ۔ او رجب وہ صلوٰہ قائم کرنے لگتے ہیں تو بیدلی و کاہلی سے (Languidly and sluggishly) قیام کرتے ہیں ، محض لوگوں کو دکھانے یا ان کے دکھاوے (Ostentation) کے لیے ؛ نیز بہت کم اللہ تعالیٰ کا ذکر و اذکار کرتے ہیں۔
</item><item>(منافقت چونکہ طمانیت و یقین او رقوت فیصلہ مسلوب کر لیتی ہے، لہٰذ وہ اسلام اور کفر کے متعلق فیصلہ نہیں کر پاتے کہ کسے منتخب کریں، اس لیے اس بارے میں ) وہ تذبذب کی حالت میں رہتے ہیں (Are distracted in mind) ؛ نہ اسلام کے رہتے ہیںنہ کفر کے، بلکہ دونوں کے بین بین، نیمے بروں رہتے ہیں۔ اللہ تعالیٰ( کا قانونِ آرزو و تدبیری) جس پر راہِ راست گم کردے اُسے راہِ راست پر لانے کی تم ہرگز کوئی تدبیر نہیں کرسکتے
</item><item>اے لوگو جو ایمان لا کر نظام اسلام میں داخل ہوئے ہو! مومنوں کی بجائے کافروں، یعنی نظام اسلام کے دشمنوں کو اپنا حامی و دوست نہ بنائو۔ کیا تم اللہ تعالیٰ (کے قانونِ مجازات) کو اپنے خلاف واضح اور خود بولتا ثبوت پیش کرنا چاہتے ہو؟۔
</item><item>یاد رکھو! منافق، النار، یعنی دوزخ کے تحت الثریٰ یا پاتال (In the lowest deep) میں ہوں گے، اور تُو وہاں کسی کو اُن کا حامی و مددگار اور شفیع نہ پائے گا۔
</item><item>اس مُہیب عذاب سے مستثنیٰ وہ لوگ ہیں ، جو نادم و پشیمان ہو کر نفاق سے توبہ کر لیں، یعنی باز آجائیں، اور اپنے نفسیاتی احوال و ظروف اور کردار کی اصلاح کرلیں اور اللہ تعالیٰ کے ساتھ مضبوطی سے رشتہ جوڑ لیں (Hold fast to Allah)، یعنی اس کے قوانین و احکام اور تعلیمات پر عمل کرنے کو اپنا شعار بنا لیں۔ اور اپنے دین، یعنی اس کے قوانین و احکام اور تعلیمات پر عمل کرنے کو اپنا شعار بنا لیں۔ اور اپنے دین، یعنی نظامِ زندگی کو نفاق و کفر اور شرک ایسی برائیوں سے پاک و منزہ کرکے اللہ تعالیٰ کے لیے مختص کر لیں، ان کی رفاقت وصحبت مؤمنوں کے ساتھ ہوگی، اور اللہ تعالیٰ جلد مؤمنوں کو عظیم الشان اجر دے گا۔
</item><item>اگر تم شکر کرو گے ، یعنی اللہ تعالیٰ کی نعمتوں، مثلاً دین ِ اسلام، قرآن عظیم اور سنت حسنہ وغیرہ وغیرہ کی قدر اور اُن سے مقدور بھر مادی و معنوی استفادہ کرو گے اور ان کو تسلی بالیقین کرو گے تو اللہ تعالیٰ کو کیا پڑی ہے کہ تمھیں سزا دے نمبر ۲۱) ۔ اللہ تعالیٰ تو ہے ہی نہایت قدردان - علم کلی رکھنے والا ۔ حواشی نمبر ۲۱ ا- یہ حقیقتِ عظمی ہمیشہ ہمارے پیشِ نظر رہنا چاہیے کہ اللہ سبحانہٗ و تعالیٰ اپنے جمالیاتی - تخلیقی شاہکاروں سے بے پایاں محبت و شفقت کرنے اور انھیں اپنی رحمت و مغفرت اور دُنیوی و اُخروی حسنہ سے نوازنے والا پروردگار ہے اور ایسا کرنا اُس نے اپنے اوپر لازم کر رکھا ہے( الانعام ۶:۱۲)؛ لہٰذ ا اُس کے کسی شخص کو عذاب دینے کا سوال ہی پیدا نہیں ہوتا۔ اصل یہ ہے کہ انسان خود اپنے اوپر ظلم کرتا او راپنے اعمالِ سُوء سے اپنے آپ کو رہینِ خوف و حُزن کرتاہے اور اہل نار بناتا ہے ۔ ایسا چونکہ اللہ تعالیٰ کے مُکافاتِ عمل کی رُوسے ہوتا ہے، ا س لیے قرآنِ حکیم محاورۃً عذاب و سزادینے کو اللہ تعالیٰ سے منسوب کرتا ہے ۔
</item><item>اللہ سبحانہٗ وتعالیٰ ہرگز پسند نہیں کرتا کہ کوئی اِنسان اُس شخص کے سوا جو ستم رسیدہ اور مظلوم ہو، کسی کی بُرائی کی تشہیر کرتا پھرے اور (یاد رکھو کہ) اللہ تعالیٰ تو ہے ہی سب کچھ جاننے سُننے والا - سب کچھ جاننے والا۔
</item><item>اگر تم احسان و حسنہ یا مالی تعاون و حسن سلوک کی بات کو ظاہر کر دو یا مخفی رکھو، یا سیئہ و شر سے صرف ِ نظر کر لو تو (تمھیں اس کا صلہ دیا جائے گا)۔ اللہ تعالیٰ تو ہے ہی سیِّآت کو محو کرنے والا - اعمال کی کیفیت و کمیت کی تعیین کرنے میں قدرت کاملہ رکھنے والا (Allah is All-Power in determining the quality and quantity of deeds.۔
</item><item>جو لوگ اللہ اور اس کے رسولوںؑ کو تسلیم بالیقین کرنے سے انکار کرتے ہیں؛ نیز اللہ تعالیٰ اور اس کے رسولوں ؑ کے درمیان تفریق (Distinction) کرنے کی طلب و جستجو کرتے ہیں(یعنی وہ یہ ثابت کرنے کی طلب و جستجو کرتے ہیں کہ اللہ تعالیٰ کے قوانین و احکام اور تعلیمات اور اس کے رسولوںؑ کے قوانین و احکام اور تعلیمات میں فرق یا اختلاف ہے) اور کہتے ہیں کہ ہم بعض رسلوں ؑ پر تو ایمان رکھتے ہیں اور بعض سے کُفر کرتے ہیں (یعنی اُن کو اللہ تعالیٰ کے سچے رسول ؑ نہیں مانتے ) ، اور ایمان و کفر کے درمیان کی راہ اختیار کرنے کی طلب و جستجو کرتے ہیں۔
</item><item>یہی لوگ اصل میں کفر کرنے والے ہیں اور ہم نے (اپنے قانونِ مُجازات کی رُوسے) کافروں کے لیے رُسوا کن عذاب تیار کر رکھا ہے۔
</item><item>(بخلاف اس کے) جو لوگ اللہ تعالیٰ اور اس کے رسولوں ؑ پر ایمان لائے اور ان میں سے کسی ایک (کی بھی نبوت و رسالت اور تعلیمات) میں کوئی فرق روا نہ رکھا، تو ہم انھیں بالضرور ان کے حسین اعمال کے ثمرات عطا کریں گے۔ اور اللہ تعالیٰ تو ہے ہی بخشنے اور تحفظ دینے والا۔ از بس ترس کھانے ، دُکھ کو دور کرنے، لطف و کرم اورخیر و حسنہ سے نوازنے والا۔
</item><item>(میرے نبی ؐ!) یہ اہلِ کتاب (= یہود) آپ سے مطالبہ کرتے ہیں کہ آپ (یکبارگی) ایک کتاب آسمان سے اُتار کر اُنھیں دیں (تاکہ وہ آپ ؐ کی نبوت پر ایمان لائیں۔ آپؐ ان کی ایسی احمقانہ باتوں کا خیال نہ کریں، کیونکہ) انھوں نے اِس مطالبے سے کہیں بڑا مطالبہ موسیٰ ؑ سے کیا تھا اور کہا تھا کہ ہمیں اللہ تعالیٰ کو آشکارا طور پر دکھائو (تو مانیں گے) اُن کے اِس ظلم کے نتیجے میں بجلی کی ہولناک کڑک نے انھیں آلیا تھا۔ بعد ازاں ، انھوں نے باوجود اس کے کہ ان کے پاس واضح و غیر مُبہم احکام و تعلیمات اور براہین و نشانات آچکے تھے، انھوں نے گوسالے کو اپنا معبود بنا لیا تھا۔ پھر بھی ہم نے اس سے صرفِ نظر کیا، اور موسیٰ ؑ کو واضح غلبہ و اقتدار سے نوازا۔
</item><item>اور ہم نے (اللہ تعالیٰ کے کل قوانین، احکام او رتعلیمات پر عمل کرنے کے) عہدو پیمان کو کوہِ گراں اُن پر ڈال دیا تھا۔ اور (ایک دفعہ) ان کو یہ حکم بھی دیا تھا کہ شہر کے دروازے سے مُطیع و فرماں بردار بن کر گزرنا۔ علاوہ بریں، انھیں یہ حُکم بھی دیا تھا کہ سبت کے احکام کی خلاف ورزی نہ کرنا یا سبت کی حدود سے تجازو نہ کرنا (Transgress not the Divine Limits of the Sabbath) اور ان احکام کا ہم نے ان سے پکا قول و قرار (Firm covenant) لیا تھا۔
</item><item>اِس بناء پر کہ اُنھوں نے( اللہ تعالیٰ سے طاعت و فرماں برداری کا پُختہ عہد کرکے توڑ دیا تھا، اور اللہ تعالیٰ کی آیات، یعنی رہنما نشانات، براہین و تعلیمات اور احکام کو ماننے سے اِنکار کیا تھا ؛ پھر اُنھوں نے انبیآ علیہم السلام کو ناحق و ناروا ہلاک اور بعض کی تحقیر و تذلیل بھی کی تھی؛ نیز (فخر و طنز سے ) یہ بھی کہتے تھے کہ ہمارے قلوب، یعنی دل و دماغ پر پردوں میں ہیں، یعنی محفوظ و مصئون ہیں، ان میں مزید کوئی بات سمانے کی گنجائش ہے نہ اس کی حاجت۔ علاوہ بریں، اس بناء پر بھی کہ انھوں نے کفرکیا تھا، یعنی نظام اسلام کی تکفیر و تکذیب کی تھی ۔ اللہ سبحانہٗ و تعالیٰ نے (اپنے قانونِ مُجازات و آرزو کی رُوسے) ان کے قلوب مُہر بند کر دیے، یعنی کفر کے سبب ان کی عقلوں پر پردے پڑ گئے تھے۔ اس کے نتیجے میں وہ بہت کم ایمان لاتے ہیں( یعنی بہت کم احکامِ الٰہیہ کو مانتے اور ان پر عمل کرتے ہیں) ۔
</item><item>اور بدیں وجہ کہ انھوں نے کفر کیا، یعنی اسلام قبول کرنے سے انکار کیا، نیز (حضرت) مریم ؑ پر انتہائی گھنائونا بہتان (Monstrous calumny) باندھا۔
</item><item>اور اُن کے (اِس جھوٹے) دعوے کے سبب کہ ہم نے اللہ تعالیٰ کے رسول مسیح عیسیٰ ؑ ابن مریم ؑ کو قتل کیا تھا ؛ حالانکہ انھوں نے ان کو نہ تو قتل کیا تھا اور نہ صلیب (= سولی) پر چڑھا کر ہلاک ہی کیا تھا (Crucified him not) ، بلکہ (حالات نے) یہ معاملہ ان پر متشبہ کر دیا تھا۔ اور جن لوگوں (یعنی نصاریٰ) نے اس بارے میں اختلاف کیا، وہ بھی اس معاملے میں شک و شبہ میں ہیں۔ اُنھیں اس کا قطعاً علم نہیں: محض و ہم و گمان کے پیچھے لگے ہوئے ہیں ۔ اصل یہ ہے کہ یہود نے (حضرت) عیسیٰ ؑ کو ہرگز قتل نہیں کیا تھا۔
</item><item>بلکہ اللہ تعالٰی نے انھیں (عیسیٰ ؑ کو ) اپنی طرف اُٹھا لیا تھا ، یعنی انھیں وفات دی تھی ۔ اور اللہ تعالیٰ تو ہے ہی صاحب عزت و سطوت -- انتہاء دانشمند اور کمال دانشمندی سے اُمور سر انجام دینے والا ۔
</item><item>اور اہل کتاب (یہود و نصاریٰ )میں سے کوئی ایسا نہیں جو مرنے سے پہلے (عالمِ نزع میں) اس پر (یعنی حضرت عیسیٰ علیہ السلام کی نبوت و رسالت اور دعوت ِ توحید پر ) ایمان نہ لائے ، اور قیامت کے روز وہ ان اہلِ کتاب سے متعلق شہادت دیں گے (دیکھیے المآئدہ ۵:۱۱۶-۱۱۷ ۔
</item><item>یہودیوں کے ظلم (نمبر ۲۲) (Iniquity) اور اللہ کی راہ میں (خرچ کرنے ) سے بہت زیادہ منع کرنے کی پاداش میں (بہت سی ) پاکیزہ وصحت بخش (Pure and wholesome) چیزیں ہم نے ان پر حرام کر دی تھیں۔ حواشی نمبر ۲۲ - ظلم سے یہاں مراد لوگوں کے مساوی حقِ پیداوار یا حق معلوم کو سلب کرنا، اُن کا استحصال کرنا اور ان کو راہِ راست سے روکنا ہے۔
</item><item>اور بدیں وجہ کہ وہ لوگوں سے سُود لیتے ،یعنی سُود کاری کرتے تھے، حالانکہ اُنھیں ایسا کرنے سے منع کر دیا گیا تھا؛ اور وہ لوگوں کا مال ناجائز طریقوں سے کھاتے تھے، یعنی ان کا استحصال کرتے تھے (Exploited them)۔ اور ان میں سے جو لوگ اللہ تعالیٰ کے احکام کی خلاف ورزی کرنے والے ہیں، ان کے لیے ہم نے (انبے قانونِ مجازات کے مطابق) کربناک عذاب تیار کر رکھا ہے۔
</item><item>لیکن اُن میں جو علم میں تبحر رکھنے والے ہیں، اور سچے مومن ہیں؛ آپ پر جو (کتاب) نازل ہوئی ہے اور آپ سے پہلے (انبیاء پر ) جو کتابیں نازل ہوئی تھیں ، ان پر ایمان رکھتے ہیں ؛ اور (نظامِ ) صلوٰۃ قائم کرنے والے اور باقاعدہ زکوٰۃ دینے والے (یعنی نظامِ زکوٰۃ قائم کرنے والے) ہیں ؛ نیز اللہ تعالیٰ کی (توحیدِ اُلُوہیت و ربوبیت) پر اور یومِ آخر ، یعنی روزِ قیامت، نشاۃِ ثانیہ اور یومِ حساب و جزا کو تسلیم بالیقین کرتے ہیں ، ان لوگوں کو ہم بالضرور و بلا تاخیر عظیم الشان اجر عطا کریں گے۔
</item><item>(اے نبی ؐ ! ) ہم نے آپ پر اسی طرح (ملفوظی و مکتوبی) وحی بھیجی ہے ، جس طرح ہم نے نوح ؑ اور اس کے بعد مبعوث ہونے والے انبیاء پر وحی بھیجی تھی؛ نیز ہم نے ابراھیم ؑ ، اسمٰعیلؑ ، اسحقؑ، یعقوب ؑ اور اس کی قبائلی اولاد پر، اور عیسیٰ ؑ ، ایوبؑ ، یونسؑ اور سلیمن پر وحی بھیجی تھی ؛اور دائود کو ہم نے زبور (The Psalms) عطا کی تھی۔
</item><item>(اے نبی ؐ ! ) ہم نے آپ پر اسی طرح (ملفوظی و مکتوبی) وحی بھیجی تھی، جن کی سرگذشت ہم آپ کو اس قرآن حکیم میں بیان کر چکے ہیں اور اُن پیغمبروںؑ کو بھی وحی بھیجی تھی جن کے احوال آپ سے بیان نہیں کیے ؛ اور (اسی طرح ) اللہ تعالیٰ نے (بذریعہ وحی ) موسیٰ ؑ سے واضح طور پر خطاب کیا تھا۔
</item><item>یہ سارے رسول ؑ یا پیغمبر ؑ (سچے مؤمنوں، موحدوں اور اعمالِ صالحہ کرنے والوں کو ) نویدِ (جنت) دینے والے او ر(مُشرکوں ، کافروں اور مجرموں کو اللہ تعالیٰ کے قانونِ مجازات اور جہنم کے عذاب سے) متنبہ کرنے والے تھے ، تاکہ پیغمبروںؑ کے بعد بنی نوعِ انسان کی اللہ تعالیٰ پر یہ حجت نہ رہے (کہ ان کو ایسی کوئی نویدِ جنت ملی تھی نہ وعید جہنم ہی )۔ اور اللہ تعالیٰ تو ہے ہی عزت و سطوت رکھنے والا - از بس دانا اور کمال دانائی سے اپنے اُمورِ حکمرانی سر انجام دینے والا۔
</item><item>لیکن اللہ تعالیٰ (اپنے حُسنِ کلامِ آخر اور آیات کے ذریعے) اور ملائکہ (عالمِ حیات و کائنات میں اپنی کارگزاریوں کے ذریعے) شہادت دیتے ہیں کہ آپ پر جو (قرآن حکیم) نازل ہوا ہے، و ہ اس کے علم کے ساتھ نازل ہوا ہے( اس لیے قرآن حکیم کتاب العلم ہے) حالانکہ صرف اللہ تعالیٰ کی شہادت ہی کافی ہے۔
</item><item>(یاد رکھو !) جن لوگوں نے کفر کیا، یعنی دینِ اسلام میں داخل ہونے سے انکار کیا یا کرتے ہیں، لوگوںکو اللہ تعالیٰ کے راستے (صراط مستقیم پر سفرِ زندگی کرنے) سے روکا یا روکتے ہیں وہ راہِ راست گُم کرکے اس سے بہت دُور بھٹک گئے ہیں یا بھٹک رہے ہیں ۔
</item><item>جن لوگوں نے کفر کیا (یعنی اللہ تعالیٰ کے احکام کی خلاف ورزی کی یاد ینِ اسلام میں داخل ہونے سے انکار کیا) اور ظلم کیا(یعنی شرک کیا یا لوگوں کا حق مارا او راپنے آپ کو رہینِ خوف و حزن کیا) اللہ تعالیٰ (اپنے قانونِ مجازات کے مطابق) ہر گز اُن کو نہ تو بخشے گا، نہ تحفظ دے گا اور نہ راہِ راست کی طرف ان کی رہنمائی ہی کرے گا۔
</item><item>البتہ(اپنے قانونِ آرزو و تدبیری کے مطابق ) ان پر جہنم کا راستہ کھول دے گا، جس میں وہ ہمیشہ رہیں گے ، اور ایسا کرنا تو اللہ تعالیٰ کے لیے آسان یعنی معمولی بات ہے ۔
</item><item>اے بنی نوعِ انسان (O! Mankind)! تمھارے پاس تمھارے پروردگار و آقا کا (آخری) رسول ؑ حق، یعنی سچا اور زندۂ جاوید نظام اسلام لے کر آگیا ہے ، لہٰذا اسے تسلیم بالیقین کرکے اس میں داخل ہوجائو تو تمھارے لیے موجب خیر وحسنہ ہوگا۔ لیکن اگر تم نے کفر کیا، یعنی نظامِ اسلام کو مُسترد کر دیا تو (یاد رکھو! اللہ تعالیٰ کا کچھ نہیں بگاڑوگے، کیونکہ ) آسمانوں اور زمین میں جو کچھ بھی ہے، اللہ تعالی ہی کی تو ملکیت ہے ۔ اور اللہ تعالی تو ہے ہی علمِ کلی رکھنے والا - نہات دانا اور کمال دانائی سے اپنے اُمور سر انجام دینے والا ۔
</item><item>اے اہلِ کتاب ! اپنے دین میں غلو نہ کرو، یعنی اپنے نظامِ حیات کلی میں حد سے تجاوز ، نہ اپنے اقوال و اعتقادات میں مُبالغہ ہی کرو ؛ اور اللہ تعالیٰ (کی ذات و صفات) کے متعلق سچ کے سوا کچھ نہ کہو۔ اصل یہ ہے کہ مسیح عیسیٰ ؑ ابن مریم ؑ اللہ تعالیٰ کا رسول، حرفِ نوید (نمبر ۲۳) اور نفخۂ روح (نمبر۲۴) تھا ، جسے اُس نے مریم ؑ کو اِلقا کیا تھا۔ لہٰذا اللہ تعالیٰ (کی توحیدِ اُلُوہیت و ربوبیت) پر اور اس کے (کل) رسولوںؑ (کی بعثت بالحق اور نبوت و رسالت ) پر ایمان لائو ،اور یہ نہ کہو کہ (اللہ) تین ہیں ؛ یعنی عقیدہ تثلیث (Trinity) کو ردّ کر دو ؛ ایسا کہنے سے باز آجائو کہ اس میں تمھاری بھلائی ہے، یعنی تمھار ے لیے موجب حسنہ ہے ۔ دل وجان سے یقین کرو کہ اللہ تعالیٰ ہی تمھارا معبود و حاکمِ یکتا ہے ، اور اِس سے پاک و منزہ ہے کہ اُس کا کوئی بیٹا ہو۔ (اُسے بیٹے یا اولاد کی حاجت کیسے ہوسکتی ہے ؟) اُسی کا تو ہے جو کچھ آسمانوں اور زمین میں ہے ۔ اور اللہ تعالیٰ اکیلا ہی مدبر الامور کافی ہے (اُسے کسی معاون کی حاجت نہیں )۔ حواشی نمبر ۲۳ - حرفِ نوید : دیکھیے آل عمران ۳:۴۵۔ نمبر ۲۴ - نفخۂ روح: دیکھیے السجدہ ۳۲:۹؛ التحریم ۶۶:۱۲۔
</item><item>(حضرت عیسیٰ ؑ ) مسیح، اللہ تعالیٰ کا بندہ ہونے یا کہلانے میں ہرگز خفت یا عار محسوس نہیں کرتا تھا اور نہ معزز و منظورِ نظر ملائکہ ہی اللہ تعالیٰ کے بندے ہونے کیا کہلانے میں عار محسوس کرتے ہیں ؛ اور جو کوئی اس کی عبودیت و فرماں برداری سے عار محسوس کرتا اور تکبر کرتا ہے ، یعنی اللہ تعالیٰ کی فرماں برداری کرنے میں اپنی کسرِ شان سمجھتا ہے تو (وہ یاد رکھے کہ) وہ تمام کے تمام ایسوں کو اپنے حضور اکٹھا کرے گا (ان کے اعمال کا حساب چکانے کے لیے)۔
</item><item>اور (بخلاف اس کے ) جو لوگ ایمان لا کر نظامِ اسلام میں داخل ہوگئے اور عدل و احسان کے کام بھی کرتے رہے، تو ہم ان کے پورے پورے ثمرات ان کو دیں گے ؛ نیز ان کو بطورِ احسان مزید ثمراتِ فراواں سے بھی نوازیں گے ۔ لیکن جنہوں نے اس کی عبودیت و فرماں برداری میں عار محسوس کی، اور تکبر کیا، یعنی ایسا کرنے کو اپنی کسرِ شان سمجھا تو ہم (اپنے قانون مجازات کے مطابق ) انھیں اذیتناک عذاب کا مزا چکھائیں گے ۔ پھر وہ اللہ تعالیٰ کے سوا اپنا کوئی حامی و دوست نہ پائیں گے نہ مددگار و شفیع۔
</item><item>اے نبی نوعِ انسان! تمھارے پروردگار و آقاکی طرف سے تمھارے پاس دلیلِ محکم آچکی ہے اور ہم نے تمھاری طرف (اپنے مافیہ Contents یا احکام و قوانین اور حدود و تعلیمات کا ) واضح طور پر اِظہار و ابلاغ کرنے والے نُور یعنی قرآن الفرقان (نمبر ۲۵) نازل کیا ہے۔ حواشی نمبر ۲۵ - فُرقان کے معنی : کھرے کھوٹے کی تشخیص و تعیین کرنے کی کسوٹی، یا صیر فی حق و باطل ؛ یا ہدایت و ضلالت میں فرق دکھانے والا ۔
</item><item>چنانچہ جن لوگوں نے اللہ تعالیٰ (کی توحیدِ اُلُوھیت و ربوبیت اور اس کے قوانین و احکام اور تعلیمات ) کو تسلیم بالیقین کیا ہے اور اسے سے مکمل طور پر وابستہ ہوگئے ہیں، یعنی اس کے بندگانِ تسلیم و رضا بن گئے ہیں تو انھیں وہ بالضرور اپنی رحمت، یعنی دُنیوی و اُخروی حسنہ او ر فضل یعنی بہت زیادہ احسان اور انعام و اکرام سے نوازے گا؛ نیز اُنھیں (جنت قرۃ العین کی) طرف آنے والی حسین و فطرتی راہِ راست دکھائے گا، یعنی اُ ن پر کھول دے گا۔
</item><item>(میرے پیغمبر ؐ!) لوگ آپ سے کلالہ ( وہ شخص جو لا ولد ہو اور اس کے ماں باپ اور دادا بھی نہ ہوں ) سے متعلق (ترکے کے ) احکام دریافت کرتے ہیں اُنھیں بتا دیجیے کہ ان کے متعلق اللہ تعالیٰ ارشاد فرماتا ہے کہ اگر کوئی شخص فوت ہوجائے اور کلالہ ہو، لیکن اس کی ایک بہن ہو تو اُسے اس کے ترکے کا نصف حصہ ملے گا ۔ اور اگر بہن مرجائے اور اس کی کوئی اولاد نہ ہو تو اس (کے ترکے) کا وارث وہ بھائی ہوگا۔ اگر دو بہنیں ہوں (یا دو سے زائد) تو اُنھیں ترکے میں سے دو تہائی ملے گا۔ اور اگر بھائی اور بہن، یعنی مرد اور عورتیں ملے جلے وارث ہو ں تو مرد کا حصہ دو عورتوں کے حصے کے برابر ہوگا ۔ یہ احکام تم سے اللہ تعالیٰ اس لیے صاف صاف بیان کرتا ہے کہ تم اندھیرے میں رہ کر کوئی غلطی نہ کر بیٹھو ۔ او راللہ تعالیٰ تو ہر ایک شے کا علمِ کُلی رکھنے والا ہے ۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے لوگو جو ایمان لائے ہو! اپنے عہد و پیمان او رمعاہدے پورے کیا کرو(کیونکہ ایفائِ عہد ناگزیر ہے ) ۔ تمھارے لیے مویشی جانور ( جو چرنے والے ہوں، کھانے کے لیے ) حلال کر دیئے گئے ہیں ، بجز ان کے جن کے متعلق (آگے چل کر ) حکم دیا جائے گا۔ (حج کے ) احرام کی حالت میں کہیں شکار کو حلال نہ سمجھنا۔ اصل یہ ہے کہ اللہ تعالیٰ اپنے حکیمانہ قانونِ تدبیری و مشیت کے مطابق حکم دیتا ہے ۔
</item><item>اے مؤمنو! اللہ تعالیٰ کے شعائر(یعنی اس کے مقرر کردہ آثار و آداب اور رسوم کی) بے حرمتی نہ کرنا، اور نہ حُرمت والے مہینوں کی بے حُرمتی کرنا (یعنی جن مہینوں میں لڑائی کرنا ممنوع قرار دیا گیا ہے، ان میں لڑائی، جنگ نہ کرنا) ؛ اور نہ قربانی کے جانوروں کے بے حرمتی کرنا ، نیز ان جانوروں کی بھی بے حرمتی نہ کرنا( جو حجاج کی تواضع کے لیے ہوتے ہیں، اور علامت کے طور پر) جن کی گردنوں میں پٹے ڈال دیے جاتے ہیں؛ اور ان لوگوں کی بھی بے حرمتی نہ کرنا جو بیتِ حرام یا خانۂ کعبہ کو جارہے ہوں (یعنی اُن کی راہ میں رُکاوٹ ڈالنا، نہ ان کو ضرر ہی پہنچانا )؛ او رجو اپنے پروردگار و آقا کے فضل و رضوان کے طلبگار ہیں، یعنی جو دُنیوی و اُخروی حسنہ اور اپنے ربِّ عاشق کے منظورِ نظر بننے کی طلب و جستجو رکھتے ہیں۔ اور جب حالت احرام سے نکل آئو تو پھر شکار کرسکتے ہو۔ اور کہیں ایسا نہ ہو کہ جس گروہ نے مسجد الحرام (= بیت اللہ) کی طرف (صلح حدیبیہ کے سال ) تمھارے آنے میں مزاحمت ی تھی، اس کی دشمنی تمھیں ان لوگوں پر دست درازی کرنے پر آمادہ کردے۔ (یہ اُصول ہمیشہ یاد رکھنا کہ) البر، یا احسان و حسنہ اور تقویٰ ، یعنی آرزوئے ہدایت اور خشیت ضلالت کی راہ میں ایک دوسرے سے تعاون کرو، یعنی ساتھ دو اور مدد کرو، لیکن اثم، یعنی سیئہ و شر کے کاموں میں ایک دوسرے سے ہرگز تعاونُ نہ کرو۔ اور اللہ تعالیٰ کی طلب و جستجو کرتے اور اس کے قانونِ مُکافاتِ عمل سے ڈرتے رہو۔ یاد رکھو اللہ تعالی(کا قانونِ مُجازات ) گرفت کرنے اور سزا دینے میں بڑا ہی سخت ہے ۔
</item><item>(اے بنی نوعِ انسان !) تم پر اللہ تعالیٰ کی طرف سے یہ چیزیں (کھانے کے لیے ) حرام یا ممنوع (Forbidden) کر دی گئی ہیں: مُردار جانور (Carrion) ، خون (Blood)، سُور کا گوشت (Pork or swine flesh) وہ (جانور) جن کو غیر اللہ کے نام پر ذبح کیا گیا ہو، گلا گھونٹ کر مارا ہوا جانور(Strangled to death) ، چوٹ کھا کر مرا ہوا یا چوٹ لگا کر مرا ہوا، وہ جو بلندی سے گر کر مر جائے ، اور جو کسی جانور کے سینگ مارنے سے مر جائے ، وہ جسے درندے (جُزوی طور پر ) پھاڑ کھائیں؛ لیکن وہ جانور (حرام نہیں)، جسے تم (اس کے مرنے سے پہلے )ذبح کر لو۔ وہ جانور جو کسی مزار، آستانے یا استھان پر چڑھاوے کے طور پر ذبح کیا جائے۔ اسی طرح (وہ گوشت یا چیز بھی حرام ہے جو جُوا کے طور پر ) قرعہ اندازی سے تقسیم کی گئی ہو، اور ایسا کرنا بھی ممنوع ہے ۔ (مسلمانو!) کافر، یعنی وہ لوگ جو تمھارے دین یا نظامِ اسلام کے منکر ہیں، آج اس کے بارے میں (تم سے) مایوس ہوگئے ہیں (کہ تم اسے ترک کرنے والے نہیں ہو) ؛ لہٰذا تم اُن سے نہ ڈرو، بلکہ مجھ سے(یعنی میرے قانونِ مُجازات سے ڈرو ) اور ڈرتے رہو ۔ اور آج میں ے تم پر اپنی نعمت کا اتمام بھی کر دیا ہے (یعنی نظام اسلام کے اپنے کل قوانین و احکام اور تعلیمات سے تمھیں بہرہ مند کر دیا گیا ہے) ، نیز تمھارے لیے تمھارے دین یا نظامِ اسلام کو پسند کر لیا ہے۔ اب اگر کوئی شخص بھوک سے لاچار ہوجائے، لیکن اُسے حرام کھانے کا چسکا نہ ہو تو ( وہ اپنی جان بچانے کی خاطر) کوئی حرام چیز کھا سکتا ہے(یعنی اُسے بقدرِ حاجت جان بچانے کے لیے حرام کھانے کی رُخصت ہے) ، اس لیے کہ اللہ تو ہے ہی بخشنے اور تحفظ دینے والا - بے اندازہ ترس کھانے، دُکھوں کا مداوا کرنے اور لُطف و کرم کرنے والا۔
</item><item>(میرے نبی ؐ!) آپ سے دریافت کرتے ہیں کہ اُن کے لیے کون سی چیزیں (کھانا)حلال ہیں؟ آپ ان کو بتا دیجیے کہ تم پر طیب چیزیں، یعنی پاکیزہ و نشو و نما دینے والی اور خوشگوار و صحت بخش ماکولات و مشروبات (Eatables and drinks) حلال کر دی گئی ہیں ۔ اور وہ (شکار) بھی حلال ہے جو تمھارے لیے ان شکاری جانوروں اور درندوں (Birds and beasts of prey) نے پکڑا ہو، جن کو تم نے شکار کرنے کے لیے سدھا رکھا ہو، جس طرح اللہ تعالیٰ نے تمھیں (جبلی طور پر ) سکھایا ہے ۔ چنانچہ جو شکار وہ تمھارے لیے پکڑ رکھیں اُسے کھا لیا کرو۔ لیکن (شکاری جانور و پرند چھوڑتے وقت اور شکار کھانے سے پہلے ) اللہ تعالیٰ کی صفات سے برکت حاصل کر لیا کرو (یعنی بسملہ پڑھ لیا کرو، جس طرح ذبح کرتے وقت پڑھتے ہو) ۔ اللہ (کی طلب و جستجو کرو او راُس کے قانونِ مجازات) سے ڈرو۔ یاد رکھو! اللہ تعالیٰ اعمال کا فوری طور پر صلہ دینے والا ہے۔
</item><item>آج کے دن تمام پاکیزہ و صحت بخش اور تسکین دہ و خوشگوار ماکولات و مشروبات، یعنی کھانے پینے کی چیزیں تمھارے لیے حلال کر دی گئی ہیں۔ اور اہل کتاب کا (حلال) کھانا (Food) بھی تمھارے لیے حلال ہے ؛ اور تمہارا کھانا ان کے لیے حلال کر دیا گیا ہے ؛ نیز مسلمانوں میں سے پاکدامن (Chaste) عورتیں اور ان لوگوں کی پاکدامن عورتیں جنھیں تم سے پہلے (سماوی) کتاب دی گئی تھی، حلال ہیں ، بشرطیہ تم ان کا حق مہر ادا کردو؛ اور مقصود دائمی پاکیزہ ازدوجی زندگی بسر کرناہو ، نہ کہ محض وقتی جنس حظ (Sexual pleasure) کے لیے بدکاری کرنا، نیز نہ چوری چھپے جنسی تعلقات (Sexual relation) ہی قائم کیے جائیں۔ یاد رکھو ! جس کسی نے ایمان کے تقاضے پورا کرنے سے انکار کیا تو (قدرت کے قانونِ مُجازات کے مطابق) اس کے (حسین ) اعمال کے اثرات محو ہوجائیں گے (The effects of good deeds would be obliterated) اور آخرت (Hereafter) میں وہ حسنات کے اعتبار سے گھاٹا کھانے والوں میں سے ہوگا (یعنی ناکام و اہلِ نار ہوگا)۔
</item><item>اے ایمان والو ! جب تم اقامت صلوٰۃ کے لیے تیار ہوجائو تو پہلے اپنے چہرے اور ہاتھ کُہنیوں (Elbows) تک دھو لیا کرو ، اور اپنے سر کا مسح کر لیا کرو، اور ٹخنوں (Ankles) تک پائوں (دھو لیا کرو) ۔ اور اگر حالتِ جنابت میں ہو تو غسل کر لیا کرو۔ اگر تم بیمار ہو ، یا حالتِ سفر میں ہو، یا تم میں سے کوئی بیت الخلاء (Privy) سے فارغ ہو کر آیا ہو، یا تم اپنی بیویوں سے ہم کنار ہوئے ہو، یا ان سے جنسی لمس کیا ہو اور تمہیں (غسل کے لیے ) پانی دستیاب نہ ہو تو پاک وصاف مٹی سے تیمم کر لو اور (اس مٹی سے ) اپنے چہروں او رہاتھوں کی آلائش و آلودگی صاف کر لو اور منہ ہاتھ ویسے پونچھ لو! (یاد رکھو!) تمھیں تکلیف دینا اللہ تعالیٰ کی مشیت میںنہیں ہے، بلکہ وہ تمھیں پاک و صاف رکھنا( اور دیکھنا) اور تم پر اپنی نعمت پوری کرنا چاہتا ہے، یعنی تمہیں دنیوی و اُخروی حسنہ سے نوازنا چاہتا ہے تاکہ تم جذبات ِ تشکر و امتنان کے ساتھ اُس کی نعمتوں سے بھرپور استفادہ کرتے او ردوسروں کو بھی ان سے مستفید کرتے رہو۔
</item><item>اللہ تعالیٰ نے تم پر جو نعمت، یعنی جو بے حساب مادی و معنوی نعمتیں ارزانی کی ہیں، ان کو یاد کرو (یعنی ان کی یاد تازہ کرکے ان میں اللہ تعالیٰ کے حوالے سے تفکر بالحق کرو، او رغور کرو کہ کیا تم نے ان نعمتوں سے ایسا اور اس قدر استفادہ کیا ہے، جیسا اور جس قدر استفادہ کرنے کا حق ہے ؟ ) اور اس عہد و پیمان کو یاد کرو جو اُس نے تم سے لیا تھا اور تم نے وعدہ کیا تھا کہ ’’ہم نے (گوشِ حق نیوش سے تمھارے احکام ) سُن لیے ہیں اور ان کو تسلیم بالرضا و عمل کر لیا ہے ‘‘۔ اور (سنو! ) اللہ تعالیٰ کا تقویٰ، یعنی اس کی طلب و جستجو کرتے اور اس کے قانونِ مجازات سے ڈرتے رہو۔ یاد رکھو کہ اللہ تعالیٰ تمھارے سینوں میں جو دل ہیں، ان کے اسرار و عزائم، خواہشات و جذبات، الغرض ان کے تمام احوال و ظرف کا علم کلی رکھنے والا ہے۔
</item><item>اے لوگو جو ایمان لائے ہو! اللہ تعالیٰ(کے بندوں) کے لیے ہمیشہ عدل و اِنصاف کے شاہد اور اس کے قیام کے محافظ بنے رہو؛ چنانچہ کسی قوم سے کینہ تمھیں برا فروختہ نہ کر دے کہ تُم اس سے عدل و انصاف نہ کرو؛ بلکہ عدل و انصاف کرتے رہو کہ تقویٰ کو عدل سے مُستلزم ہے (یعنی دونوں لازم ملزوم ہیں ) ؛ لہٰذا اللہ تعالیٰ کی طلب و آرزو کرتے اور ا س کے قانونِ مُکافاتِ عمل سے ڈرتے رہو۔ یاد رکھو! جو کچھ تم کرتے رہتے ہو اللہ تعالیٰ اس کی کل معلومات (Information) رکھنے والا ہے (نمبر ۱) ۔ حواشی نمبر ۱ - خبیر کے معنی ہیں ، معلومات رکھنے والا، اور علیم کے معنی ہیں ، علم رکھنے والا۔
</item><item>اللہ تعالیٰ سچے مؤمنوں اور عدل و احسان کے کام کرنے والوں سے مغفرت اور اجر عظیم کا وعدہ کرتا ہے، یعنی ان کی تمام سیِّآت کو محو کردینے اور ان کو تحفظ دینے، نیز عظیم الشان صلہ دینے کی بشارت دیتا ہے۔
</item><item>اور (برخلاف اس کے ) جو لوگ دینِ اسلام یا نظام اسلام کو قبول کرنے سے انکار کرتے اور ہماری آیات ، یعنی تعلیمات اور قوانین و احکام کو جھٹلاتے ہیں، وہ (سَمَندر سرشت) اہل جہنم ہیں ۔ حواشی نمبر ۲ - اصحاب الجحیم یاا صحاب النار کی اصطلاحاتِ قرآنی میں یہ بصیرت افروز نکتہ مضمر ہے کہ ہر قسم کے گناہگاروں کو خوف و حزن کی آگ سے محبت ہوتی ہے؛ اسی لیے وہ جرم و گناہ کرتے اور اپنے اندر آتشِ خوف و حزن کا آتشکدہ بنا تے رہتے ہیں ۔ یوں وہ سَمَندر (ّآگ کے کیڑے ) کی طرح آتشکدے کے رفیق بن جاتے ہیں۔
</item><item>اے لوگو جو ایمان لا کر دینِ اسلام میں داخل ہوئے ہو! اللہ تعالیٰ کے اُس انعام و احسان میں غور کرنے کے لیے اس کی یاد تازہ کرو، جب (دشمنوں ) کے ایک گروہ نے (تمھیں ہلاک و برباد کرنے کے لیے ) تم پر دست درازی کرنے کا پختہ ارادہ کر لیا تھا، لیکن ہم نے ان کے ہاتھ تم پر دست درازی کرنے سے روک دیے تھے۔ تم اللہ تعالیٰ (کی راہِ راست ) کی طلب و جستجو کرتے اور اس کے قانونِ مجازات سے ڈرتے رہو؛ نیز اللہ تعالیٰ پر توکل رکھو! کیونکہ ایسا کرنا ، یعنی اس کے قوانین و احکام اور تعلیمات کے اِتقان یا ناقابلِ شکست محکمی و مضبوطی، نیز اس کی رحمت و نُصرت اور مغفرت و ہدایت ہر یقین و اعتماد رکھنا، مومنوں کا شعار ہے ۔
</item><item>اور اسی طرح اللہ تعالیٰ نے بنی اسرائیل سے پختہ عہد و پیمان لیا تھا؛ اور ہم نے ان میں بارہ نقیب، یعنی پیشو اء مقرر کیے تھے؛ اور اللہ تعالیٰ نے ارشاد فرمایا تھا : (دیکھو!) میں تمھارے ساتھ ہوںگا؛ یعنی میری رحمت و مغفرت اور نُصرت و ہدایت تمھارے شریکِ حال رہے گی، بشرطیکہ تم نے صلوٰۃ کا نظام قائم رکھا اور زکوٰۃ دیتے رہے، یعنی اس کا نظام قائم رکھا، اور میرے رسولوںؑ پر ایمان لاتے رہے اور ان کو تقویت پہنچاتے رہے اوراللہ تعالیٰ کے اہلِ احتیاج بندوں کو حسین قرضہ، (یعنی بلا سود او رواپسی کی شرط کے بغیر قرضہ) دیتے رہے تو وہ ان کے دلوں سے ان کی سیِّآت (یعنی اعمالِ سُوء کے غم انگیز و آتشیں اثرات ) محو کر دے گا (Would wipe out)؛نیز ان کو سدا بہار الحیوانی باغات میں داخل کرے گا ، جن کے دامن میں چشمے رواں دواں ہوں گے۔ لیکن (یاد رکھو!) اس کے بعد تم میں سے جنھوں نے کفر کیا، یعنی جنھوںنے اللہ تعالیٰ کے احکام و قوانین اور تعلیمات ماننے سے انکار کیا تو وہ (سمجھ لیں کہ ) انھوں نے (جنت کو جانے والی) حسین و فطری راہِ راست گم ر دی( اور اُن کا جہنم میں جا گرنا ناگزیر ہوگیا) ۔
</item><item>انھوں نے اللہ تعالی سے کیے ہوئے اپنے عہدِ وفا کو توڑا تو ہم نے (اپنے قانونِ مکافاتِ عمل کے مطابق ) انھیں اپنی رحمت و مغفرت اور نُصرت و ہدایت سے دُور کر دیا اور انھیں شقی القلب بنا دیا، یعنی ان کے دلوں کو سخت کر دیا۔ چنانچہ وہ اللہ تعالیٰ کی کتاب میں (موضوعی و ملفوظی اور مکتوبی) رد و بدل کر دیتے تھے ؛ اور انھوں نے ان احکام و تعلیمات کے ایک حصے کو فراموش کر دیا ، جن کے ذریعے ہم نے انھیں پند و نصیحت کی تھی۔ آپ کو آئے دن ان کی خیانت (= تحریف و عہد شکنی وغیرہ وغیرہ) کی اطلاع ملتی رہتی ہے ، مگر ان میں ایسے لوگ بھی ہیں جو خیانت نہیں کرتے، لیکن وہ بہت کم ہیں؛ لہٰذا آپ ان سے در گذر اور صرفِ نظر کریں۔ یقینا اللہ تعالیٰ اِحسان و حُسنِ عمل کرنے والوں کو دوست رکھتا ہے ۔
</item><item>رہے وہ لوگ جو اپنے آپ کو نصاریٰ (نمبر ۳) (یعنی عیسائی = (Christians کہتے ہیں، ان سے بھی ہم نے عہد و پیمان لیا تھا، مگر انھوں نے (ان احکامات و تعلیمات کا ایک حصہ بھلا دیا جن کے ذریعے ان کو (توحید ِ اُلوھیت و ربوبیت کی یاد دہانی کرائی گئی تھی تو ( اس کے نتیجے میں، وہ فرقوںمیں بٹ گئے کہ یہ شرک کا خاصہ و تقاضاہے) ۔ ہم نے (اپنے قانونِ مُجازات اور حکیمانہ قانونِ تدبیری کے مطابق ) اُن کے درمیان قیامت تک کے لیے عداوت و کینہ ڈال دیا (یعنی شرک کے سبب ان کے دلوں میں عداوت و کینہ رچ بس گئے ) (نمبر ۴) ۔ اللہ تعالیٰ جو کچھ تم کرتے اور بناتے رہے ہو، اُس کا تمھیں یقینا خبر دے گا۔ حواشی نمبر ۳ - عیسائیت جب یورپ میں پھیلی تو اہل روم عیسائیوں (Christians) کو نصرانی (Nazarane) کہنے لگے، اور یہ نام مشہور ہوگیا۔ چنانچہ عیسائی بھی اپنے آپ کو نصاریٰ کہتے تھے ، لہٰذا قرآن حکیم نے بھی انھیں اسی نام سے موسوم کیا ہے ۔ نمبر ۴ - یہ یاد رہے کہ مسلمانوں میں فرقہ بندی اور فرقوں میں دشمنی و کینہ کا بنیادی سبب شرک ہی ہے ۔
</item><item>اے اہلِ کتاب (یہود اور عیسائیو) ! یقینا تمھارے پاس ہمارا (آخری ) رسول آچکا ہے ، جو ہماری کتاب (تورات ) اور انجیل کے قوانین و احکام اور تعلیمات ) کو واضح و بلیغ انداز میں بیان کرتا ہے ، جن کو (لوگوں سے) چھپانا، تمھارا شعار ہے؛ اور بہت سے فروعی باتوںکو مصلحتاً نظر انداز کرتا ہے ۔ اصل یہ ہے کہ اللہ تعالیٰ کی طرف سے(قرآن حکیم جو ) نور (نمبر ۵) ہے ، یعنی جنت قرۃ العین کو جانے والی حسین و فطری راہِ راست کو آفتابِ تاباں کی طرح صاف صاف دکھانے والا بھی ہے اور اللہ تعالیٰ کے قوانین و احکام اور تعلیمات کو غیر مبہم و واضح طور پر بیان کرنے والی کتاب (نمبر ۶) بھی ہے، تمھار پاس آچکا ہے۔ حواشی نمبر ۵ - نُوْر ُ ٗ وَّ کِتٰب ُ ٗ مُّبِیْن ُ ٗ میںوائو عطفِ مغایرت کے لیے نہیں بلکہ عطفِ بیانیہ ہے ۔ اللہ تعالیٰ کی طرف سے نُور آیا ، یعنی جو واضح کتاب ہے ۔ نمبر ۶ - قرآن مجید کو کتاب کہنے میں یہ از بس اہم نکتہ مضمر ہے کہ رسول اللہ ﷺ پر ملفوظی و مکتوبی صورت میں ، یعنی الفاظ و جملوں کی صورت میں نازل ہوتا تھا۔ اس سے اس باطل و گمراہ کن نظریے کا بُطلان ہوجاتا ہے کہ قرآن مجید بغیر الفاظ کے الہامی صورت میں نازل ہوا تھا۔
</item><item>اللہ تعالیٰ اِس کتاب کے ذریعے ( جو راہ نُما اور اپنی آیات کی تفسیر بلیغ و مفصل انداز میں کرنے والی ہے ) اُن لوگوںکو امن و سلامتی (اطمینان قلب ، سلامتیِ جان و مال، حقوق انسانی اور پُرامن احوال و ظروف) کی راہوں کی طرف لے جاتا ہے، جواس کی رضا، یعنی اس کے قوانین و احکام اور تعلیمات کا اتباع کرتے ہیں؛ نیز اُنھیں (نافرمانی وسیِّآت ، کفر و شرک، ظلم و ضلالت اور خوف و حزن کے) اندھیروں سے نکال کر النور (دین توحید، یعنی اسلام کے حسین و روشن نظامِ زندگی) میں لے جائے گا، اور ان کو (ان کی آخری منزلِ مقصود، جنتِ قرۃ العین کی) حسین و فطری راہِ راست پر لگا دے گا۔ (نمبر ۷) ۔ حواشی نمبر ۷ - یہ حقیقت یاد رکھنے کی ہے کہ اِس دنیا میں انسان کی حیثیت ایک مسافر کی ہے، اور وہ ہر دم سفر کرتا رہتا ہے ۔ اس کے سفرِ زندگی و آخری منزل مقصود اس کے ربِّ رحمن کی جنت قرۃ العین ہے ، جس کی راہِ راست کو قرآن حکیم صراط مستقیم سے تعبیر کرتا ہے۔ بخلاف اس کے، جو لوگ صراطِ مستقیم کو چھور کر دوسرے راستوں پر سفرِ زندگی کرتے ہیں، ان کی آخری منزل جہنم ہوتی ہے ۔
</item><item>جن لوگوں کا عقیدہ ہے کہ مسیح ؑ ابن مریم ؑ اللہ ہے، انھوں نے یقینا کفر کیا، یعنی اللہ تعالیٰ کے دین و ایمان کا انکارکیااور وہ کافر ہیں ۔ (میرے نبی ؐ! اُن سے کہیے کہ اگر اللہ تعالیٰ مسیح ؑ بن مریم ؑ ، اس کی ماں اور کل مخلوات کو نیست و نابود کر دینا چاہتا تو کون اُسے ایسا کرنے سے روک سکتا تھا؟ (یاد رکھو !) سماوی کروں، ارضی کرے اور ان کے درمیان جو بھی ہے ، ان پر حکم چلانے یا حکومت کرنے کا اختیار صرف اللہ تعالی کو ہے (کسی اور کو نہیں ہے)، وہ جو چاہتا ہے تخلیق کرتا رہتا ہے۔ اور اللہ تعالیٰ اپنی مشیت کے مطابق سب کچھ کرنے پر قدرتِ کاملہ رکھنے والا ہے ۔
</item><item>اور یہود و نصاریٰ (بڑے فخر سے ) اپنے اس عقیدے کا اظہار کرتے ہیں کہ ہم اللہ تعالی کے بیٹے اور چہیتے ہیں۔ ان سے پوچھو!(اگر ایسا ہوتا) تو پھر وہ کیوں تمھارے گناہوں کی پاداش میں تمھیں سزا دیتا رہا ہے؟ ( اور تم پر جو عذاب آئے ہیں اُن کا ذکر تمھاری کتابوںمیں ہے ) بلکہ اصل یہ ہے کہ اس کے پیدا کیے دیگر انسانوں کی طرح تم بھی انسان ہو ( اسی لیے اس کے قانون مکافات عمل کے مستوجب ہو)۔ وہ اپنے (قانون تدبیری کے مطابق) جن کو چاہتا ہے تحفظ دیتا ہے اور ان کی سیِّآت محو کردیتا ہے ؛ جن کو چاہتا ہے سزابھگتنے دیتا ہے ۔ اور آسمانوں، زمین اور ان کے درمیان کل مخلوقات اس کی ملکیت اور اس کے قبضہ ئِ اختیار میں ہیں؛ نیز کل ’’انسانوں‘‘(نمبر ۸) کے سفرِ زندگی کی منزلِ آخر اسی کی طرف ہے۔ حواشی نمبر ۸ - وجہ یہ ہے کہ انسانوں ہی کو قیامت کے روز دوبارہ جی اُٹھنا، حساب دینا او راپنے اعمال کی نوعیت کے مطابق ان کا اجر لینا ہے، اچھا یا بُرا ۔
</item><item>اے اہلِ کتاب! ہمارے رسولوں ؑ کی بعثت کا سلسلہ جو ایک مدت سے منقطع ہوچکا تھا (نمبر ۹) ، اس کے بعداب ہمارا (آخری ) رسول تمھارے پاس آچکا ہے، جو تمھارے لیے (اللہ تعالیٰ کے ) قوانین و احکام اور تعلیمات واضح و بلیغ انداز میں بیان کرتا ہے تاکہ( روزِ حساب و جزا بالخصوص ) تم یہ نہ کہہ سکو کہ ہمارے پاس کوئی بشیر(یعنی حسین اعمال کے حسین اجر کی بشارت دینے والا) آیا تھا نہ نذیر (یعنی اعمالِ سُوء کے بھیانک نتائج و عواقب سے متنبہ کرنے والا ) ہی۔ دیکھو! وہ بشیر و نذیر تمھارے پاس آگیا ہے (لہٰذا اس پر ایمان لائو اور اس کا اتباع کرو) ۔ اور اللہ تعالیٰ اپنی مشیت کے مطابق ہر چیز اورہر کام کرنے پر قدرتِ کاملہ رکھنے والا ہے۔ حواشی نمبر ۹ - متن میں فترۃ کا لفظ ہے۔ اس سے مراد حضرت عیسیٰ علیہ السلام اور پیغمبر اعظم و آخر ﷺ کا درمیانی عرصہ ہے، جس میں اللہ تعالیٰ کا کوئی رسول ؑ نہیں آیاتھا ۔
</item><item>ٓٓاور (یاد کرو کہ حضرت ) موسیٰ ؑ نے اپنی قوم کو مخاطب کر کے کہا تھا : ’’برادران قوم ! اللہ تعالیٰ نے تمھیں جن انعامات و احسانات سے نوازا تھا ، ان کو یاد کرکے ان میں تفکر بالحق کر وکہ اُس نے تم میں انبیآء کو مبعوث فرمایا اور تمھیں (غلامی سے نجات دلوا کر ) فرماں روا بنایا ؛ نیز تمھیں وہ نعمتیں عطا کیں جو اس وقت کے اقوامِ عالم میں کسی قوم کو نہیں دی تھیں‘‘ ۔
</item><item>اے برادرانِ قوم! (دیکھو! فلسطین کی) مقدس یا با برکت سرزمین میں (فاتح کی حیثیت سے ) دخل ہوجائو ، جسے اللہ تعالیٰ نے تمھارے نام لکھ دیا ہے (Has been assigned for you.) لیکن دیکھنا ! (کہیں دُشمن کے مقابلے میں ) پیٹھ دکھا کر نہ بھاگنا، ورنہ تم (دنیوی و اُخروی حسنہ کے اعتبار سے) سخت خسارے میں لَوٹو گے۔
</item><item>انھوں نے جواب دیا : اے موسیٰ ؑ! اس سرزمین میں بڑے زبردست (جنگجو )لوگ (Giants) رہتے ہیں، (ہم ان کے حریف نہیں ہوسکتے ، لہٰذا) ہم اس وقت تک اس میں قدم نہیں رکھیں گے جب تک وہ وہاں سے نکل نہیں جاتے ۔ ہاں ! اگر وہ وہاں سے نکل جائیں تو ہم ضروروہاں داخل ہوں گے ۔
</item><item>اُن بنی اسرائیل کے دو (متقی) مردوں (نمبر ۱۹) نے، جو اللہ تعالیٰ (کے قانونِ مکافاتِ عمل) سے ڈرتے تھے، اور اللہ تعالیٰ نے ان کو (ایمان و تقویٰ اور توکل و عقلِ سلیم کی) نعمتوں سے نوازا تھا، اُن کو (ناصحانہ انداز میں) کہا (بُز دل بنو نہ اللہ تعالیٰ کی معہودہ (Promised) نعمت کو ٹھکرائو اُٹھو اور شہر کے) فلاں دروازے سے ان پر ٹوٹ پڑو۔ اگر تم نے اُن کو یک لخت جالیا تو تمہھارا ان پر غلبہ پالینا یقین ہے ۔ (ہماری مانو ) اللہ تعالیٰ (کی نویدِ مملکت، نُصرت و ہدایت اوررحمت و قانونِ صبر) پریقین و اعتماد کرو، اگر تم سچے مؤمن ہو(کہ یہ ایمان کا تقاضا بھی ہے اور خاصہ بھی) ۔ حواشی نمبر ۹- ان دو مردانِ صاحب دل کے نام تورات میں یُوشع اور کالِب دیے ہیں (گنتی، باب ۱۴)۔
</item><item>(نافرمان و سرکش بنی اسرائیل نے ) کہا: اے موسیٰ ؑ! جب تک وہ (جابر و جنگجو لوگ) وہاں موجود ہیں ، ہم ہرگز اس شہر پر چڑھائی نہیں کریں گے(اگر تم فلسطین پر تُل گئے ہو تو ) اُن سے جنگ کرنے تُم جائو اور تمھارا رب : ہم تو یہیں بیٹھے رہیں گے۔
</item><item>(ان کی اس ہٹ دھرمی اور سرکشی سے دل برداشتہ ہو کر حضرت ) موسیٰ ؑ نے استدعا کی: اے پروردگار و آقا! میں اپنے آپ اور اپنی بھائی کے علاوہ کسی اور پر اختیار نہیں رکھتا، لہٰذا ہمارے اور ان سرکش و نافرمان لوگوں کے راستوں کو جُدا جُدا کر دے۔
</item><item>اللہ تعالیٰ نے جواب دیا : ان پر یہ مُلک چالیس برس تک کے لیے حرام کر دیا گیا ہے (یعنی وہ اسے سر کرکے اس میں حکومت نہیں کرسکیں گے) ؛ اور وہ زمین میں خجل و خوار پھرتے رہیں گے۔ لہٰذا تم ان سرکش و نافرمان لوگوں پر ترس نہ کھائو۔
</item><item>(میرے نبی ؐ!) آپ ان کو آدم کے دو بیٹوں (نمبر ۱۰) کی رُوداد عبرت دلانے اور حکمت سکھانے کی خاطر پڑھ کر سنائیے، جب دونوں نے (اللہ تعالیٰ کے ) تقرب کی خاطر اس کے حضور نذرانے پیش کیے ۔ ان میں سے ایک کانذرانہ قبول ہوا اور دوسرے کا نذرانہ قبول نہ ہوا۔ اس نے (حسد کے مارے دُوسرے بھائی کو) دھمکی دی کہ میں ضرور تجھے ہلاک کرکے چھوڑوں گا۔ دوسرے نے جواب دیا: یاد رکھوکہ اللہ تعالی صرف متقیوں ، یعنی اہل آرزو و خشیت ہی سے نذرانہ قبول کیا کرتا ہے ۔ حواشی نمبر ۱۰ - روایات میں آدم کے ان بیٹوں کے نام ہابیل اور قابیل آئے ہیں؛ مؤخر الذکر قاتل تھا۔
</item><item>اگر تُو مجھے قتل یا ہلاک کرنے کی خاطر مجھ پر دست درازی کرے گا یا ہاتھ اُٹھائے گا، تو میں قتل کرنے کی خاطر تجھ پر دست درازی کروں گا۔ میں تو کل عوالم کی مخلوقات کے پروردگار و مالک(کے قانونِ مُکافاتِ عمل سے) ڈرتا ہوں۔
</item><item>میں تو یہ چاہوں گا کہ (اپنے بچائو کی کوشش میں اگر مجھ سے کوئی زیادتی ہوجائے تو) میری زیادتی اور تمھاری اپنی زیادتی کا بوجھ بھی تمھاری گردن پر ہو اور تُو اہلِ نار (نمبر ۱۱) بن جائے۔ اور ظلم کرنے والوںکی سزا یہی ہوتی ہے۔ حواشی نمبر ۱۱ - اہل نار کا دُہرا مفہوم ہے: ایک یہ کہ وہ دُنیا میں آگ کے کیڑے سَمَندر کی طرح اپنے آتشکدۂ خوف و حزن کا ہم نشین و رفیق ہوتا ہے ، اور دُوسرے یہ کہ آخرت میں آتشِ جہنم کا ہم نشین و رفیق ہوگا۔
</item><item>چنانچہ اس کے نفسِ (امارہ) نے اُسے اپنے بھائی کو ہلاک کرنے کی رغبت دلائی تو اُس نے اُسے ہلاک کر دیا۔ اس کے نتیجے میں ، وہ اپنے ہاتھوں خود ہی (بلحاظِ حسنات) خسارہ پانے والوں میں سے ہوگیا۔
</item><item>بعد میں اللہ تعالیٰ نے ایک کوّا (Raven) بھیج دیا ۔ وہ زمین کو کریدنے لگا تاکہ اُسے بتائے کہ وہ اپنے بھائی کی نعش کو کیسے (زمین میں) چھپائے ، یعنی دفن کرے۔ (یہ دیکھ کر) وہ پکار اُٹھا! واحسرتا! میں اس کوے جیسا ہی ہوتا کہ اپنے بھائی کی نعش کو فن کردیتا ؛ اور وہ اپنے کیے پر نادم و پشیمان ہوا(نمبر ۱۲) ۔ حواشی نمبر ۱۲ -اندازِ بیاں سے مترشح ہوتا ہے کہ کوا اس وقت آیا تھا جب اس کے بھاء کی نعش کو درندوں وغیرہ نے بڑی حد تک کھالیا تھا۔
</item><item>اس بناء پر ہم نے بنی اسرائیل کے لیے قانون نافذ کر دیا تھا (We had decreed) کہ جو شخص کسی انسان کو قتل کرے گا؛ بغیر اس کے کہ اُس نے کسی اِنسان کو ہلاک کر دیا ہو، تو اُس نے گویا کل افرادِ نسل انسانی کو ہلاک کر ڈالا؛ لیکن (بخلاف اس کے، ) جس شخص نے کسی ایک انسان کی جان بچائی تو گویا اُس نے کل بنی نوعِ انسان کی جان بچائی ۔ (نمبر ۱۳) اور اُن کے پاس ہمارے رسول ؑ واضح و محکم تعلیمات و براہین کے ساتھ آچکے ہیں پھراس کے بعد بھی ان میں سے اکثریت زمین میں ظلم و فساد کرنے والوںکی تھی، اور ہے حواشی نمبر ۱۳ - جان بچانے والے وہ سب لوگ ہیں ، جو کسی نہ کسی طرح کسی کی جان بچالیں۔
</item><item>جو لوگ اللہ (کے نظام حیات کلی ) اور اس کے رسول (کی سنت حسنہ) کے خلاف نبرد آزمائی یا جنگ و جدال کریں اوردُنیا میں فساد یا تخریب کاری کرنے کی سعی وجُہد کریں تو(قدرت کے قانونِ مجازات کے مطابق ان کی سزا یہ ہے کہ ) ان کو ہلاک (Execute) کر دیا جائے یا سُولی چڑھا دیا جائے (Crucify)، یا ان کے ہاتھ پائوں مخالف سمت سے کاٹ دیئے جائیں، یا انھیں جلا وطن کر دیا جائے۔ یہ زلت و رُسوائی ان کے لیے دُنیا میں ہے او رآخرت میں اُن کو بڑا بھیانک عذاب سہنا ہوگا۔
</item><item>اس سزا سے وہ لوگ مستثنیٰ ہیں جو تمہاری گرفت میں آنے سے پہلے توبہ کر لیں، یعنی اپنے کیے پر نادم و پشیمان ہو کر باز آنے کا مصمم ارادہ کر لیں او رخلوص نیت سے رب رحمن اور اپنے آپ سے اس کا عہد کریں۔ یقین جانو کہ اللہ تعالیٰ گناہوں پر پردہ ڈالنے والا اور اپنے بندوں کو گناہوں اور شیاطین سے تحفظ دینے والا - انتہائی ترس کھانے درگذر کرنے اور شفقت و رافت کرنے والا ہے۔
</item><item>اے لوگو جو ایمان لا کر اسلام میں داخل ہوئے ہو ! اللہ تعالیٰ کی ہدایت کی آرزو وجستجو کرتے اور ضلالت یا گمراہی سے ڈرتے رہو؛ اور اس کے قرب کی طلب و سعی کرتے رہو، نیز اس کی راہ میں ، یعنی اس کے نظام حیات کلی کے استحکام و تحفظ کے لیے سعی و جہد کرتے رہو تاکہ تم دنیوی واُخروی حسنہ پائو ۔
</item><item>دیکھو! جن لوگوں نے اللہ تعالیٰ کا نظامِ حیات کلی تسلیم بالیقین کرنے سے انکار کیا ہے، اگر اُن کے قبضے میں رُوئے زمین کا کل مال و منال آجائے اور اُتنا ہی اُن کے پاس اور بھی ہو، اور وہ روزِ قیامت عذاب سے چھٹکارا پانے کے لیے فدیہ (Ransom) کے طور پر دنیا چاہیں گے تو اُن سے قبول نہیں کیا جائے گا۔ ان کو کربناک عذاب سہنا پڑے گا( کہ یہ قدرت کا قانونِ مُکافاتِ عمل ہے جو اٹل ہے )۔
</item><item>وہ النّار ، یعنی جہنم سے باہر نکلنا چاہیں گے ( اور پیہم یہ کوشش کرتے رہیں گے)، لیکن اس سے باہر نکلنے والے نہیں۔ اس کے عذاب کو ثبات و دوام ہوگا۔
</item><item>(عادی) چور مرد ہو یا عورت ان کے ہاتھ معطل کر دو یا کاٹ ڈالو ۔ یہ ان کے کیے کا صلہ او راللہ تعالیٰ کی طرف سے انسدادِ جرم کے لیے عبرتناک سزا (Exemplary punishment) ہے ۔ اللہ تعالیٰ صاحبِ سطوت و قوت -- انتہائی دانا و بینا او رکمال دانشمندی سے اُمور سر انجام دینے والا ہے ۔
</item><item>لیکن جو شخص اِس ظلم یا ’’حق سلبی‘‘ کے بعد توبہ کرلے، یعنی نادم و پشیمان ہو کر پھر چوری کرنے سے باز آجانے کا مصمم ارادہ ( اور اللہ تعالیٰ اور اپنے آپ سے عہد) کرلے، اور اپنے قلب و کردار کی اصلاح کر لے ، تو یقین مانو کہ اللہ تعالیٰ اس سے رجوع برحمت کرے گا، اس لیے کہ اللہ تعالی توہے ہی سیِّآت کو محو کرنے اور جرم و گناہ سے تحفظ دینے ولا-انتہائی ترس کھانے، درگزر کرنے اور بار بار رجوع برحمت کرنے والا۔
</item><item>کیا تمھیں ( اس حقیقت کا) علم نہیں کہ اللہ تعالیٰ ہی آسمانوں او رزمین کی ملکیت و حکومت کا مالک ہے ؛ لہٰذا وہ (اپنے حکیمانہ قانونِ تدبیری کے مطابق ) جسے چاہے ، اس کے کیے کی سزا دے سکتا ہے اور جس کے اعمالِ سُوء کے اثرات کو چاہے، محو کرسکتا ہے۔ او راللہ تعالیٰ اپنے منشا کے مطابق ہر بات کرنے پر قدرت کاملہ رکھنے والا ہے۔
</item><item>اے میرے رسول! (آپ بیشک رحمۃ اللعٰلمین ہیں ، لیکن پھر بھی) ان لوگوںکی روشِ زندگی اور عبرتناک مآل آپ کو رنجیدہ خاطر نہ کریں جو فکر، یعنی نظامِ اسلام کی تکفیر و تکذیب میں سبقت لے جانا چاہتے ہیں۔ ان میں وہ (منافق) لوگ بھی ہیں جوزبان سے تو ایمان لانے کا دعویٰ کرتے ہیں، مگر دل سے ایمان نہیں لاتے، یعنی نظام اسلام کو قبول نہیں کرتے ؛ نیز ان میں وہ لوگ بھی ہیں جنھوں نے یہودیت اختیار کر رکھی ہے ۔ یہ آپ کی باتیں اس لیے سنتے رہتے ہیں کہ ان کی تکذیب کرنے کے لیے ان کے ہاتھ کوئی بات آجائے ؛ نیز وہ اپنے ان دوسرے لوگوں کے لیے جاسوسی بھی کرتے ہیں، جو آپ کے پاس خود تو نہیں آتے، مگر وہ (تورات) کے کلمات ، یعنی الفاظ اور جملوں کو (ان کے معانی بدلنے کی خاطر ) ان کا اصل محل (Context) متعین ہوجانے کے بعد بدل دیتے ہیں۔ پھر (اپنے رفیقوں سے ) کہتےہیںکہ وہ یعنی پیغمبر اسلام یہ احکام دے تو قبول کر لو او راگر وہ یہ احکام نہ دے تو اجتناب کرو۔ اور ایسے (مُنافق و مکذبِ دین) لوگوںکو اللہ تعالیٰ (کا قانونِ مجازات) گرفت میں لے تو آپ انھیں اللہ تعالیٰ کی گرفت سے چھڑانے کا قطعاً مقدور نہیں رکھتے۔ یہ وہ لوگ ہیں (جن کی آرزو کے مطابق) اللہ تعالیٰ ان کے دل و دماغ کی تطہیر نہیں کرتا (Does not purity)۔ ان کےلیے دُنیا میں بھی ذلت و رسوائی (Ignominy and disgrace) ہے ، اور آخرت میں انھیں بڑا ہی بھیانک عذاب سہنا پڑے گا۔
</item><item>یہ (سچ کے حریف اور ) جھوٹ سننے کے گرویدہ اور حرام خوری (نمبر ۱۴) کے حریص ہیں۔ (میرے پیغمبرؐ!) اگر وہ آپ کے پاس (اپنے مقدمات کا فیصلہ کرانے آئیں تو آپ کو اختیار ہے کہ ان کے درمیان فیصلہ کر دیں یا (ان کی بدنیتی کے پیش نظر) ان سے پہلو تہی کریں۔ اگر آپ ان سے پہلو تہی کریں گے تو وہ آپ کا کچھ بگاڑ نہیں سکیں گے ۔ اور اگر آپ فیصل کرنے لگیں تو عدل و انصاف سے فیصلہ کیا کریں، اس لیے کہ اللہ تعالیٰ عدل و انصاف کرنے والوں کو دوست رکھتا ہے۔ حواشی نمبر ۱۴ - حرام خوری کا مطلب ہے کسب حرام کی کمائی؛ مثلاً سُود کاری، سودی سرمایہ کاری، آیات فروشی، تعویذ فروشی وغیرہ وغیرہ کی کمائی؛ نذرانے اور چڑھاوے کھانا؛ ضمیر فروشی کی کمائی وغیرہ وغیرہ۔
</item><item>وہ یعنی یہود کیسے او رکیونکر آپ کو حَکَم یا مصنف بناتے ہیں، جبکہ اُن کے پاس تورات ہے ، جس میں اللہ تعالیٰ کے احکام موجود ہیں ؛ با وصف اس کے، وہ ان احکام سے رُو گردانی کرتے ہیں۔ اصل میں وہ مؤمن ہیں ہی نہیں!۔
</item><item>یقینا ہم نے تورات نازل کی، جس میں ہدایت ا ورنُور تھا(یعنی اس میں صراط مستقیم پر سفرِ زندگی کرنے اور اپنی آخری منزلِ مقصود، جنت میں پہنچنے کے لیے رہنما ہدایات(Guiding instructions) تھیں ، اور ایمان و کفر، توحید و شرک، حق و باطل او رہدایت و ضلالت کو صاف صاف دکھانے والی الوہی روشنی (Divine light) تھی ) ؛ انبیآء علیھم السلام (جو مسلم،یعنی اللہ تعالی کے بندگانِ تسلیم و رضا تھے) ، ربانی علماء اور فقہاء (Scholars of law) یہود کے تنازعات یا مقدمات کے فیصلے کرتے تھے، کیونکہ وہ کتاب ِ الٰہی کے امین اور اس کی صداقت کے شاہد ٹھیرائے گئے تھے ۔ لہٰذا (اے علمائو فقہا ً) لوگوں (کو سچے احکام الٰہی بتانے) سے نہ ڈرو ، بلکہ مجھ سے، یعنی میرے قانون مجازات سے ڈرو؛ نیز میرے احکام و تعلیمات کو دُنیا کے متاعِ حقیر و قلیل کی خاطر نہ بیچو اور (سنو) جو لوگ اللہ تعالیٰ کے نازل کیے ہوئے قوانین و احکام کے مطابق فیصلے نہیںکرتے ، وہی تو درحقیقت کافر ہیں۔
</item><item>اور ہم نے تورات میں ان لوگوں پر یہ قانون لازم کر دیا تھا کہ جان کا بدلہ جان، آنکھ کا بدلہ آنکھ، ناک کا بدلہ ناک، کان کا بدلہ کان اور دانت کا بدلہ دانت ہے، اسی طرح دیگر تمام زخموں کا قصاص ہے، لیکن جو شخص قصاص لینے سے درگزر کرے گا تو وہ اس (کے گناہوں ) کاکفارہ ہوگا، یعنی اس سے اس کے گناہ کے قبیح و سلبی اثرات محو ہوجائیں گے۔ او رجو لوگ اللہ تعالیٰ کے نازل کیے ہوئے (قوانین و احکام ) کے مطابق فیصلہ نہیں کریں گے تو وہی ظلم کرنے والے ہیںں ، یعنی وہ دوسروں اور اپنے آپ پر ظلم کرنے والے ہیں۔
</item><item>اور ہم نے ان (انبیآء ؑ ) کے پیچھے اُنھیں کے نقشِ قدم پرعیسیٰ ابنِ مریم ؑ کو بھیجا ، جو تورات (کے قوانین و احکام اور تعلیمات ) میں سے جو اس وقت موجود تھا، اس کی سچائی کی تائید یا اثبات کرنے والا تھا۔ اور ہم نے انجیل بھی عطا کی تھی، جس میں ہدایت (رہنما ہدایات و اصول) اور نور تھا، یعنی صراط مستقیم دکھانے والی روشنی تھی۔ اور وہ بھی تورات (کے قوانین و احکام اور تعلیمات) کی صداقت کا اثبات کرنے والی تھی؛ نیز متقیوں، یعنی اہل آرزو و خشیت کے لیے ہدایت(یعنی رہنما ہدایات و اُصول کی کتاب ) او رپند و نصیحت تھی ۔
</item><item>اور (یہ بھی بتا دیا تھا کہ ) اہلِ انجیل پر لازم ہے کہ وہ اس کے مافیہ (Contents) ، یعنی قوانین و احکام او رتعلیمات کے مطابق فیصلہ کیا کریں ؛ اور جو لوگ اللہ تعالیٰ کے نازل کیے ہوئے قوانین و احکام کے مطابق فیصلہ نہیں کریں گے تو وہی فاسق، یعنی اللہ تعالیٰ سے کیے ہوئے عہد و پیمان کو توڑ کر بے راہ ہونے والے ہیں ۔
</item><item>اور (میرے پیغمبر ؐ!) ہم نے آپ پر یہ کتاب جمالیاتی، اِفادی اور غایتاتی اقدار کے ساتھ نازل کی ہے(اور) ان (قوانین و احکام اور تعلیمات) کی تصدیق، یعنی تائید و اِثبات کرنے والی ہے، جو اس سے پہلے کتب سماوی میں تھے، اور ان کے محافظ و نگہبان ہے، لہٰذا ان لوگو کے درمیان اللہ تعالیٰ کے نازل کردہ قوانین و احکام کے مطابق فیصلہ کریں جو آپ کے پاس الحق ، یعنی اللہ تعالیٰ سے آچکے ہیں؛ اور ان کو چھوڑ کر ان لوگوںکی خواہشات و عصبیات کا پاس و لحاظ نہ کریں۔ اور ہم نے (اے انسانوں!) تم میں سے ہر ایک امت کے لیے شریعت یا مشرب یا آئین و کیش مقرر کر دیا تھا ۔ اگر اللہ تعالیٰ کے قانونِ مشیت و تدبیری میں ہوتا تو تمھیں ایک امت، یعنی ایک ہم مشرب و ہم کیش قوم بنا دیتا، لیکن (اس کے قانونِ تدبیری کا فیصلہ یہ ہوا کہ) ہم نے تمھیں جو (مال و منال) عطا کیا ہے، اس میں تمھیں آزمائے (کہ کون اللہ کی راہ میں خرچ کرتا ہے اور کون بُخل کرتا ہے، اور اس طرح تمھیں اپنے نورذات کے اِستکمال و اِرتقاء کرنے کا موقع فراہم کر ے)، لہٰذا احسان و حسنہ اور بِرّ میں ایک دوسرے پر سبقت لے جانے کی کوشش کرو ۔ (یاد رکھو ! ) تم سب نے اللہ تعالی کے پاس لَوٹ کر جانا ہے ۔ پھر جن باتوں (خصوصاً احکامِ انفاق) میں تم اختلاف کرتے رہے ہو ، اس کی حقیقت تم پر مُنکشف کرے گا۔
</item><item>اور (یہ ہمارا حُکم ہے کہ ) اللہ تعالیٰ نے جو قوانین و احکام نازل کیے ہیں ، آپ ان کے مطابق لوگوںکے درمیان(اُن کے تنازعات و اختلافات کا ) فیصلہ کریں، اور ان کی خواہشات و عصبیات کی رعایت نہ کریں، نیز اُن سے محتاط و ہوشیار رہیں کہ مبادا آپ کو فرمانِ (الٰہی ) کے مطابق فیصلہ کرنے سے ڈانواں ڈول کر دیں۔ چنانچہ اگر وہ آپ کے فیصلے کو تسلیم نہ کریں تو یقین مانو کہ اللہ تعالیٰ (کے قانونِ مشیت و مُجازات کا فیصلہ یہ ہے کہ ) ان کے بعض گناہوں کے سبب ان کو مصیبت میں مبتلا کردے او ربنی نوع انسان میں سے اکثر عہد شکن اور کجر و ہیں ۔
</item><item>کیا یہ زمانۂ جاہلیت کے قوانین و احکام کی طلب و آرزو رکھتے ہیں، حالانکہ نظامِ اسلام کو تسلیم بالیقین کرنے والوں کے لیے قوانین و احکام دینے میں اللہ تعالیٰ سے افضل و اعلیٰ اور کون ہوسکتا ہے ؟ یعنی کوئی نہیں ہوسکتا۔
</item><item>اے لوگو جو ایمان لا کر اسلام میں داخل ہوئے ہو! یہودیوں او رعیسائیوں کو اپنے دوست و کارساز نہ بنانا، (کیونکہ وہ تمھاری دشمنی و مخالفت میں) ایک دوسرے کے دوست و کارساز تو ہیں (لیکن تمھارے دوست و کارساز نہیں ہوسکتے )، لہٰذا جو مسلمان اس حکم سے سرتابی کرے گا، وہ اُنہیں میں سے ہوگا ، یعنی ان کا ہم کیش و ہمنوا قرار پائے گا ۔ (یاد رکھو!)جو لوگ اپنے آپ سے اور دوسروں سے نا انصافی و زیادتی کرنے والے ہوتے ہیں ، اللہ تعالیٰ (کا قانونِ تدبیری و مُجازات) ان کی حقیقی راہ و منزل کی طرف ان کی رہبری نہیں کرتا۔ دُوسرے لفظوں میں، دوزخ کے راستوں پر سفرِ زندگی کرنے والے ایسے کجرو ، جنت کی راہِ راست نہیں پاسکتے ۔
</item><item>چنانچہ ایسے لوگوں (کے نفسیاتی احوال و کردار میں) غور و فکر کرو جن کے قلوب میں بیماری ہے (یعنی جو نفسیاتی مریض ہیں)، وہ ان ، یعنی یہود و نصاریٰ سے سرگرمی سے ملتے جُلتے ہیں (ایسا کرنے کے جواز میں دلیل کے طور پر یہ )کہتے ہیں کہ (اُن کی دوستی و رفاقت سے محروم ہو کر ) کہیں گردشِ دوراں میں مبتلا نہ ہوجائیں۔ جلد ہی اللہ تعالیٰ تمھیں فتح دے گا یا اپنا کوئی ایسا حکم بھیجے گا (جس کے باعث) وہ اپنی باتوں پر پشیمان ہوں گے، جو وہ اپنے سینوں میں چھپائے ہوئے ہیں ۔
</item><item>اور اس وقت مسلمان (تعجب سے ) کہیں گے ؛ کیا یہ وہی لوگ ہیں جو بڑے زور سے اللہ کی قسمیں کھا کھا کر کہتے تھے کہ ہم تو تمھارے ساتھ ہیں ؟ ان منافقین کا سب سے کیا کرایا اکارت جائے گا او روہ بے نیل و مرام رہ جائیں گے۔
</item><item>اے لوگو جو ایمان لائے ہو ، یعنی اللہ تعالیٰ سے عہد و پیمان (Covenant) کرکے اسلام میں داخل ہوئے ہو! تم میں سے جو اس سے باہر نکل جائے (تو وہ زیاں کار ہوگا، اللہ تعالیٰ کا کچھ بگاڑ نہیں سکے گا۔ یاد رکھو! اگر انھوں نے ایسا کیا) تو اللہ تعالیٰ ان کی جگہ ایسی قوم لائے گا ، جس کے افراد اس کے محبوب ہوں گے اور وہ ان کا محبوب ہوگا، (یعنی جن کے ایمانِ محکم او راعمالِ صالحہ کے سبب اللہ تعالیٰ ان کو عزیز رکھے گا اور وہ اس سے اور اس کے نظامِ اسلام سے محبت کرنے والے ہوں گے) ؛ جو مومنوں کے لیے نرم دل او رکافروںکے مقابلے میں چٹان کی طرح مضبوط ہوں گے (نمبر ۱۵) ۔ اللہ کی راہ میں مسلسل سعی و جُہد کرتے رہنا ان کا شعارِ زندگی ہوگا، اور وہ کسی طعن و تشنیع کرنے والوں کے طعن و تشنیع سے نہیں ڈریں گے (بلکہ راہِ حق میں ثابت قدم رہیں گے )۔ یہ اللہ تعالیٰ کا بڑا ہی اِحسان و کرم ہے ؛ جن کو اس کا مستحق سمجھتا ہے، انھیں عطا کرتا ہے۔ اور اللہ تعالیٰ تو ہے ہی بڑی کشائش رکھنے والا - ہر شے کا علم رکھنے والا ۔ حواشی نمبر ۱۵ - مؤمنوں کی اس صفت و کردار کو علامہ اقبال ؒ نے اس طرح بیان کیا ہے : ہو حلقہء یارں تو بریشم کی طرح نرم رزمِ حق و باطل ہو تو فولاد ہے مؤمن ! (ضرب کلیم)
</item><item>یاد رکھو! تمھار دوست و مددگار اللہ تعالیٰ ہے ؛ نیز اس کے پیغمبر (اعظم و آخر ؐ) اور اہلِ ایمان ہیں۔ (ان کا شعارِ زندگی یہ ہے کہ) وہ صلوٰۃ قائم کرتے او رزکوٰۃ دیتے ہیں،نیز (اللہ تعالیٰ کے قوانین و احکام کے سامنے) سر تسلیم خم کرنے والے ہیں۔
</item><item>اور جو لوگ اللہ اور اس کے رسولِ آخر او رمؤمنوں کو اپنا رفیق و ھامی بناتے ہیںتو وہی اللہ کی جماعت یا فوج ہیں، اور یقینا وہی (مادی و معنوی اعتبار سے) غلبہ پانے والے ہیں (They would certainly triumph in all walks of life.)۔
</item><item>اے لوگو جو ایمان لاکر اسلام میں داخل ہوئے ہو! ان لوگوں کو جنھیں تم سے پہلے الکتاب دی گئی تھی، او رکفار کو اپنے دوست و حامی سمجھنا نہ بنانا، جنھوں نے تمھارے دین یا نظام اسلام کو ہدفِ تمسخر اور تفنن طبع کا سامان بنا رکھا ہے ۔ اگر تم سچے مؤمن ہو، یعنی اسلام کے نظام حیات کلی کو تسلیم بالیقین کرنے والے ہو تو اللہ تعالیٰ کی طلب و آرزو کرتے اور اس کے قُرب و رضوان کی محرومی سے ڈرتے رہنا۔
</item><item>اور جب تم مسلمان کو اقامت صلوٰۃ کے لیے مسجد (نمبر ۱۶) میں آنے کے لیے پکارتے ، یعنی اذان دیتے ہو تو یہ اس کی بھی تضحیک کرتے اور اسے تفننِ طبع کا سامان بناتے ہیں؛ اس کا سبب یہ ہے کہ یہ لوگ سمجھ بُوجھ نہیں رکھتے۔ حواشی نمبر ۱۶ - الصلوٰۃ یہاں ظرفِ مکان کے طور پر’’مسجد‘‘ کے لیے استعمال ہوا ہے ۔
</item><item>ان سے پوچھو: اے اہل کتاب! کیا تم ہم پر محض اس لیے اعتراض کرتے اور ہم سے بگڑتے ہو کہ ہم اللہ تعالی (کی توحیدِ الوہیت و ربوبیت) اور اس پر جو اللہ تعالیٰ کی طرف سے ہماری طرف نازل ہوا ہے ، نیز جو اس کی طرف سے پہلے نازل ہوا تھا، ایمان رکھتے ہیں؟ (اصل یہ ہے کہ ) تم میں اکثریت ان کی کی ہے جو عہد شکن وکجرو ہیں ۔
</item><item>(اے ہمارے پیغمبر ؐ !) ان سے کہیے، کیا میں تمھارے لیے ان لوگوںکی نشاندہی کر دوں ، جن کا مآل یا انجام اللہ تعالیٰ کے نزدیک ان لوگوں سے کہیں زیادہ بھیانک ہے ، جن پر اللہ تعالیٰ نے لعنت کی ، یعنی ان کے اعمالِ سُوء کے سبب اُنھیں رحمت و رضوان سے دُور و محروم کر دیا، اور جن پر اللہ تعالیٰ کا غضب پڑا ، یعنی ان پر بلائے سماوی ٹوٹی، اور جن کو ان میں سے اُس نے بُوز نہ سرشت اور خنزیر سرشت بنا دیا (یعنی اُنہیں اسفل سافعلین یا بد ترین و ذلیل ترین بہائم بنا دیا)، نیز انھیں سر کش و مستبد قوتوںکا محکوم و غلام بنا دیا؟ ایسے لوگوں کی منزلِ آخر نہایت بھیانک ہے ، اس لیے کہ وہ جنت کو جانے والےحسین راہِ راست سے بھٹک کر بہت دُور نکل چکے ہیں۔
</item><item>اوریہ( منافق) لوگ جب تمھارے پاس آتے ہیں تو کہتے ہیں کہ ہم ایمان لا کر اسلام میں داخل ہوچکے ہیں؛ لیکن (اصل یہ ہے کہ) وہ اس میں کفر بقلب داخل ہوتے ہیں اور کفر بقلب ہی نکل جاتے ہیں۔ اور اللہ تعالیٰ ان (مُنافقانہ ) باتوںکو جو وہ دلوں میں چھپائے ہوئے ہیں، اکمل طو رپر جانتا ہے ۔
</item><item>ٰ اور تُم اُن میں سے بہتوں کو دیکھو گے کہ وہ جرم و گناہ، ظلم و سرکشی اور حرام خوری میں سرگرم عمل رہتے ہیں ۔ اور یہ (اخلاق و مآل کے اعتبار سے) نہایت بھیانک اعمال ہیں، جو وہ (شب و روز) کرتے رہتے ہیں۔
</item><item>اہل کتاب کے مشائخ اور علماء کیوں اُنھیں گناہ کی باتوں اور حرام خوری سے منع نہیں کرتے ؟ بلاشبہ ، ان کی یہ کارستانیاں گھنائونی ہیں۔
</item><item>اور یہود کہتے ہیں کہ (اللہ تعالیٰ اس لیے بار بار اپنے بندوںسے قرض مانگتا اور اپنی راہ میں خرچ کرنے، یعنی لوگوں ک ومال و دولت دینے کو کہتا ہے ، کیونکہ وہ خود بخیل ہے او ر) اس کے ہاتھ گردن سے جکڑے ہوئے ہیں ۔ (اصل یہ ہے کہ ) اُنھیں کے ہاتھ بندھے ہوئے ہیں (یعنی یہود خود بخیل ہیں) ؛ بدیں وجہ ، وہ اللہ تعالیٰ کی رحمت و مغفرت اور نُصرت و ہدایت سے دُور و محروم ہوچکے ہیں؛ لیکن اللہ تعالیٰ کے ہاتھ بخشش و عطا کے لیے کشادہ ہیں، یعنی اس کی نعمتیں اس کے بندوں کے لیے کھلی ہیں اور وہ بے حد وھّاب و فیّاض ہے ۔ (جو لوگ نادان و کج اندیش ہیں، اس واقعیت کا شعور نہیں رکھتے کہ ) وہ (اپنے حکیمانہ قانونِ تدبیری کے مُطابق) جہاں او رجتنا چاہتا ہے عطا کرتا اور خرچ کرتا ہے۔ (مذہبی و قومی عصبیت کے سبب، چونکہ وہ حریفِ حق نہیں ہوسکتے، اس لیے اے میرے نبی ؐ!) جو کچھ آپ کا پروردگار و آقا آپ پر نازل کرتا ہے، وہ ان میں سے بہتوں کی سرکشی(Contumacy) او ر انکار و جُحود کو زیادہ کرتا ہے۔ (ان کے اسباب کی بناء پر) ہم نے (یعنی ہمارے قانونِ مُکافاتِ عمل نے) ان کے (مختلف فرقوں کے ) درمیان قیامت تک کے لیے عداوت و بُغض ڈال دیا ہے ۔ چنانچہ جب بھی وہ (اپنی عصبیت و عداوت او رسرکشی و خُوئے بد کے سبب ) لڑائی کی آگ جلاتے( اور بھڑکاتے) ہیں، اللہ تعالیٰ (اپنے حکیمانہ قانونِ تدبیری کے ذریعے) اُسے خاموش کر دیتا ہے (Extinguishes)۔ اور ان کا حال و شعار یہ ہے کہ ) وہ جس ملک میں ہوں، وہاں اس می برہمی و بے نظمی اور خرابی و فتنہ پھیلانے میں سرگرم رہتے ہیں۔ او ر(دیکھو!) اللہ تعالیٰ مفسدوں (یعنی لوگوں کے حقوق غصب و سلب کرنے والے ستمگروں، شرک پھیلانے والوں، نا انصاف و بد دیانت لوگوں او رحیاتِ اجتماعیہ کاتوازن بگاڑنے والوں) کو ہرگز پسند نہیں کرتا (بلکہ اُن سے نفرت کرتا ہے) ۔
</item><item>(ربِّ رحمن و عاشق کی شانِ ربوبیت و رحمت دیکھیے کہ کس شفقت سے اپنے پروردہ بندوں کو راِہِ راست پر لانے کی خاطراس حقیقت کا یقین دلاتا ہے کہ ) اگر اہل کتاب نظامِ اسلام کو تسلیم بالیقین کرکے اس میں داخل ہوجائیں اور جنت کو جانتے والی راہِ راست پر چلنے کی آرزو کریں، اور گمراہی سے خوف بداماں رہیں تو ہم ان کے دلوں سے سیِّآت، یعنی ان کے اعمالِ سُوء کے آتش بداماں اثرات کو محوکردیں گے اور ان کو مسرت انگیز نعمتوں سے معمور باغاتِ (بہشت) میںداخل کریں گے۔
</item><item>نیز اگر وہ توراۃ، انجیل او رجواب ، یعنی قرآن ان کی طرف نازل ہوا ہے ، ان پر، یعنی ان کے قوانین و احکام اور تعلیمات پر ثابت قدمی سے عمل کریں تو وہ اپنے اُوپر اور قدموںکے نیچے سے، یعنی ہر طرف سے مادی و معنوی نعمتوں سے مستفید ہوں گے۔ ا ن میں کچھ لوگ دیانتدار و عدل شعار ہیں ، لیکن زیادہ تر لوگ وہ ہیں جن کے اعمال خوف انگیز و غم افزا ہیں۔
</item><item>اے میرے پیغمبر! آپ کے پروردگار و مالک کی طرف سے آپ پر جو قوانین و تعلیمات اور احکام نازل ہوئے ہیں ، ان کی تبلیغ کرتے رہیں، یعنی انھیں بے کم و کاست لوگوں کو پہنچا دیں اور اگر آپ نے ایسا نہ کیا، یا ایسا کرنے میں آپ سے کوتاہی ہوئی تو( اس کا مطلب یہ ہوگا کہ) آپ نے اللہ تعالیٰ کی رسالت کا حق ادا نہیں کیا۔ (اس تبلیغ احکامِ قرآنی کے سلسلے میں آپ دشمنوں کے شرو مخالفت کی پروا کریں نہ خشیت، بلکہ اللہ تعالیٰ پر توکل رکھیں! ) وہ آپ کو مخالف و دشمن لوگوں (کے شر ) سے مصئون یا محفوظ رکھے گا۔ اصل یہ ہے کہ اللہ تعالیٰ نظام اسلام کی تکفیر و تکذیب کرنے والوں کی (ان کی اس خواہش کی بناء پر ) جنت کو جانے والی راہِ راست کی طرف رہبری نہیں کرتا۔
</item><item>آپ اہلِ کتاب پر واضح کر دیں کہ تمھارا کوئی دین ہے نہ ایمان، جب تک تم تورات اور انجیل ، نیز جو (اب ، یعنی قرآن) تمھارے ربّ کی طرف سے تمھاری طرف نازل ہوا ہے ، ان سب کے قوانین و احکام کی تعمیل پر کمر بستہ نہ ہوجائو۔ اور (تمھاری طرف نازل ہوا ہے، تم میں سے اکثر لوگوں کی سرکشی و انکارِ اسلام کو اور زیادہ کرتا ہے۔ (لہٰذا) آپ اسلام کی تکفیر و تکذیب کرنے والوں کے مآل پر تأسُّف نہ کریں۔
</item><item>جولوگ ایمان لائے ہیں، یعنی مسلمان ہیں ، او رجو یہود (Jews) او رصائبین (Sabaeans) اور نصاریٰ یا عیسائی (Christians) ہیں ، غرضیکہ جو لوگ بھی اللہ تعالیٰ (یعنی اس کی توحید الوہیت و ربوبیت ، اس کے کل رسولوں ؑ، کتابوں ، ملائکہ او ردین اسلام) پر، نیز روزِ آخرت(یعنی قیامت، نشاۃ ثانیہ او رحساب و جزاء کے دن ) پر ایمان لائیں گے، اور عدل و احسان کے کام بھی کریں گے تو اُن (کے دلوں) پر خوف و خطر مسلط ہوگا، نہ وہ غمگین و بیقرار ہی ہوں گے (دوسرے لفظوں میں، وہ نفوس مطمئنہ ہوں گے، جو جنت قرۃ العین میں حیاتِ طیبہ بسر کریں گے)۔
</item><item>ہم نے بنی اسرائیل یعنی یہود سے (مؤمن و صالح بن کر رہنے کا ) مضبوط عہد و پیمان لیا تھا، اور ان کی طرف (اپنے ) رسول ؑ بھی بھیجے تھے ، (لیکن ان کی عہد شکنی و قساوتِ قلبی دیکھیے کہ ) جب بھی ان کے پاس کوئی ایس ارسول ؑ آیا جس کی کسی بات کو ان کے نفس پسند نہ کرتے، تو ان رسولوںؑ میں سے بعض کی تکذیب کرتے اور بعض کو قتل کر دیتے(یعنی رسولوں ؑ کی تکذیب اور ان کو ناحق ہلاک کرنا، یہود کا شعار بن چکا تھا۔
</item><item>اور انھیں توقع تھی کہ ایسا کرنے پر ان کا مواخذہ ہوگا نہ انھیں سزا ہی ملے گی۔ (اس بناء پر) ان کے قلب، نُورِ بصیرت سے محروم ہوگئے (یعنی حق کا مُشاہدہ کرنے کے قابل نہ رہے)، او ران کے کان حق نیوش نہ رہے ۔(پھر انھوں نے نادم ہو کر اللہ تعالیٰ سے رجوع کیا تو ) وہ بھی ان سے رجوع برحمت ہوا، یعنی ان کو معاف کر دیا (لیکن باوجود اس کے ) وہ پھر قلب کے اندھے ہوگئے اور ان کے کان حق نیوش نہ رہے ۔ چنانچہ وہ جو کارستانیاں کرتے رہتے ہیں ، وہ سب اللہ تعالیٰ کے علم و نظر میں ہیں۔
</item><item>جن لوگوں کا عقیدہ و قول یہ ہے کہ (عیسیٰ ) مسیح ؑ ابن مریم ؑ ہی اللہ تعالیٰ ہے تو انھوں نے یقینا کفر کیا، یعنی اللہ تعالیٰ کی توحیدِ اُلُوہیت و ربوبیت اور حاکمیت (Sovereignty) کا انکار کیا؛ حالانکہ (عیسیٰ ) مسیح ؑ تو یہ دعوت دیا کرتے تھے: ’’اے بنی اسرائیل! اللہ تعالیٰ کی عبادت کرو، یعنی اس کے قوانین و احکام اور تعلیمات کے مطابق عمل کرو، جو میرا بھی پروردگار و آقا ہے اور تمھارا بھی پروردگار و آقا ہے ۔ اسے تسلیم بالیقین کرو کہ جو شخص اللہ تعالیٰ کے ساتھ شرک کرے گا، یعنی اس کی ذات، اس کی صفات اُلوھیت و ربوبیت اور حاکمیت و اُمورِ حکمرانی میں کسی دوسرے کی شرکت تسلیم کرے گا ، اس پر بلا شبہ جنت حرام کر دی گئی ہے، یعنی وہ جنت میں کبھی داخل نہیںہوگا، اور اس کا ملجا یا آخری ٹھکانہ جہنم ہے ۔ اور ظالموں، یعنی مشرکوںکا کوئی حامی و مددگا ر او رشفیع یا سفارشی نہیں ہوگا۔
</item><item>جو لوگ یہ کلمہ کہتے ہیں کہ اللہ تعالیٰ تینوں میں کا ایک ہے (یعنی باپ، بیٹا اور روح القدس، تینوں کا مجموعہ اللہ تعالیٰ ہے )، وہ یقینا کفر کرتے ہیں، یعنی توحید اُلُوھیت کا انکار کرتے اور تثلیث کو مانتے ہیں، کیونکہ معبودِ یکتا کے سوا اور کوئی معبود و حاکم نہیں۔ او راگر وہ ایسا ماننے او رکہنے سے باز نہ آئے تو (یاد رکھیں ) جن لوگوں نے توحید الوھیت کا انکار کیا ہے، ان کو دردناک عذاب کا مزہ چکھنا پڑے گا۔
</item><item>وہ کیوں نادم و پشیمان ہو کر اللہ تعالیٰ سے رجوع نہیں کرتے اور اس کے حضور اپنے گناہوں کے اثرات محو کرانے او رشرک و گناہ سے حفاظت کی استدعا نہیں کرتے ؟ حالانکہ اللہ تعالیٰ تو ہے ہی جرم و گناہ کے اثرات محو کرنے اور ان سے تحفظ دینے والا -بے حد ترس کھانے ، درگزر کرنے اور شفقت و رحمت سے نوازنے والا۔
</item><item>المسیح ؑ ابنِ مریم ؑ اس کے سوا کچھ اور نہیں کہ (اللہ تعالیٰ کے) رسول ؑ تھے؛ ا ن سے پہلے بھی ایسے بہت سے رسول ؑ گزر چکے تھے۔ اور ان کی ماں ایک راستباز و صداقت شعار خاتون تھیں۔ دونوں (عام انسانوں کی طرح ) کھاتے پیتے تھے ( پھر اللہ تعالیٰ کیسے ہوسکتے ہیں ؟ ) غور کرو کہ ہم ان کی ہدایت کے لیے اپنی آیات ، یعنی دلائل و براہین کس طرح غیر مبہم و واضح طو رپر بیان کرتے ہیں۔ لیکن غور کرو کہ وہ ان سے صرفِ نظر کرکے کس طرح اپنے مشرکانہ عقائد کی طرف اُلٹے پھرے جاتے ہیں۔
</item><item>ان سے (ناصحانہ انداز میں ) کہو، یعنی پوچھو ! کیا تم اللہ تعالیٰ کو چھوڑ کر ان ہستیوں کی عبادت، یعنی پرستش و بندگی اور طاعت و فرماں برداری کرتے ہو ، جو تمھیں نہ تو نقصان او رنفع ہی پہنچانے کا اختیار رکھتی ہیں؟ (وجہ یہ ہے کہ وہ نہ تو سمیع ہیں اور نہ علیم)، حالانکہ سب کچھ سننے والا - سب کچھ جاننے والا تو بس وہ ایک اللہ تعالیٰ ہی ہے
</item><item>(اے میرے پیغمبرؐ !) ان سے کہیے : اے اہل کتاب! اپنے دین یا نظام حیات کلی میں بیجا و ناروا غلو یا حد سے زیادہ و ناروا مبالغہ نہ کرو (مثال کے طور پر ، انسان کو انسان کہو اور بندے کو بندہ ، لیکن اُسے ’’خدا‘‘ نہ بنائو )؛ اور اس فرقے کی خواہشات کا اتباع نہ کرو جو اس سے پہلے خود بھی گم کردہ راہِ راست ہوئے اور دوسرے، بہت سوں کو بھی گمراہ کر دیا او رفطری و حسین راہِ راست سے بھٹک کر بہت دور نکل گئے۔
</item><item>بنی اسرائیل میں سے جن لوگوں نے کفر کیا، یعنی اللہ تعالیٰ کا نظام زندگی ماننے سے انکارکیا ہے ، ان پر دائود ؑ او رعیسیٰ ؑ ابن مریم ؑ کی زبان سے لعنت کی جاچکی ہے (Were cursed)، یعنی ان برگزیدہ انبیآء علیھم السلام نے ان کے کفر کی بناء پر ان کو محرومیِ رحمتِ الٰہی کی بد دعا دی تھی ۔ وجہ یہ تھی کہ انھوں نے نافرمانی کی تھی اور دین میں حد سے زیادہ تجاوز کرتے تھے (Used to transgress) ، یعنی کفر ، نافرمانی اور غلوفی الدین کے خوگر ہوچکے تھے (Were accustomed to) ۔
</item><item>وہ جو غیر فطری و ناروا کا م کرتے تھے، ان سے ایک دوسرے کو روکتے نہیں تھے (Restrained not) وہ جو کرتے تھے ، بلا شبہ قبیح و غم انگیز تھا۔
</item><item>دیکھو تو! ان میں سے بہت سے کافروں سے دوستی کی پینگیں چڑھا رہے ہیں ۔ وہ اپنے لیے جو آگ (روزِ جزاء کے لیے ) بھیج رہے ہیں، انتہائی بھیانک ہے، نتیجۃً، وہ اللہ تعالیٰ کے قانون مکافات عمل) کی گرفت میں آچکے ہیں، اور ہمیشہ عذاب میں رہیں گے (They would abide in torment ۔
</item><item>اور اگر وہ اللہ ، اس کے نبی او راس (کتاب ) پر جو اس پر نازل ہوئی تھی، ایمان لے آتے (جیسا کہ ایمان لانے کا حق ہے) تو وہ انھیں یعنی کافروں کو اپنا رفیق و حامی نہ بناتے؛ لیکن اصل یہ ہے کہ ان میں اکثریت ان لوگوں کی ہے جو نافرمان اور بدکردار ہیں۔
</item><item>تم اہل ایمان کے ساتھ دشمنی میں تمام افرادِ نسلِ انسانی میں سب سے زیادہ سخت یہود او رمشرکین کو پائو گے ، او رمومنوں کے ساتھ دوستی میں قریب تر ان لوگوں کو پائو گے جو اپنے آپ کو نصاریٰ کہتے ہیں ؛ اس لیے کہ ان میں زاہد ، عالم اور تارک الدنیا فقیر پائے جاتے ہیں، او روہ تکبر نہیں کرتے ، یعنی ان میں بڑائی کا زعم نہیں ہوتا۔
</item><item>اور جب وہ پیغمبرِ(اعظم وآخرؐ ) پر جو آیات نازل ہوئی ہیں، سنتے ہیں تو (فرط رقت سے ) ان کی آنکھیں اشک فشانی کرنے لگتی ہیں اس لیے کہ وہ فوراً حق کو پہچان لیتے ہیں، او ربول اُٹھتے ہیں: ہمارے پروردگار وآقا ! ہم (قرآن مجید پر )ایمان لے آئے ہیں ، یعنی ہم نے تسلیم بالیقین کر لیا ہے کہ قرآن مجید اللہ تعالیٰ کی سچی کتاب ہے ؛ لہٰذا ہمارا شمار اس گروہ میں کرنا، جو حق کی تصدیق کرنے اور اس کی شہادت دینے والا ہے ۔
</item><item>(نیز وہ کہتے ہیں کہ ) ہمیں کیا ہوا ہے کہ ہم اللہ ( کی توحید الوھیت ) پر اور (کتاب ) حق یعنی قرآن مجید ) پر ، جو ہمارے پاس آئی ہے، ایمان نہ لائیں؟ ہماری تو طلب و آرزو ہی یہ ہے کہ ہمارا پروردگار و آقا ہمیں صالحین(یعنی عدل و احسان اور اصلاح کرنے والوں) کی جماعت میں داخل کرے۔ ان الفاظ کا ترجمہ یہ بھی کیا جاتا ہے کہ: ہمیں اُمید ہے کہ ہمارا ربّ ہمیں صالحین کی جماعت میں شامل کرے گا۔
</item><item>چنانچہ ان کی ان باتوں کی بناء پر اللہ تعالیٰ ان کو باغاتِ الحَیَوانی عطا کرے گا (نمبر ۱۷) ، جن کے دامن میں چشمے رواں دواں ہوں گے، جہاں وہ ہمیشہ رہیں گے،یعنی جہاں وہ حیاتِ جاودانی بسر کریں گے۔ اور یہ حُسنِ اجر ہے محسنوں کا ؛ یعنی عدل و احسان اور اصلاح کرنے والوں کا۔ حواشی نمبر ۱۷- ماضی سے حال یا مستقبل مراد لینا ، قرآن حکیم کا بلیغ اُسلوبِ بیاں ہے ۔
</item><item>اور (بخلاف ا س کے ) جن لوگوں نے کفر کیا ہے ، یعنی اسلام کے نظام حیات کلی کو قبول کرنے سے انکار کیا ہے ، اور ہماری آیات ، یعنی قوانین و احکام او رآیات کو جھٹلایا ہے تو وہ (سَمَندر سرشت) اہل نار یا جہنمی ہیں
</item><item>اے لوگو جو ایمان لا کر اسلام میں داخل ہوئے ہو! پاکیزہ، صاف ستھری اور صحت افزا ماکولات ومشروبات، یعنی کھانے پینے کی چیزوںکو، جو تمھارے لیے حلال (Lawful) قرار دی گئی ہیں، اپنے اور دوسروںکے لیے حرام قرار نہ دینا (Forbid not) ؛ لیکن حد سے نہ بڑھنا، یعنی نہ تو حرام کو حلال اور نہ حلال کو حرام ہی قرار دینا۔ یاد رکھو! اللہ تعالیٰ حد سے گزرنے، یعنی اس کی عائد کردہ پابندیوں کو توڑنے والوں کو قطعاً پسند نہیں کرتا۔
</item><item>اللہ تعالیٰ نے جو حلال و طیب ماکولات و مشروبات تمھیں عطا کی ہیں، انہیں مزے سے کھائو پیئو، لیکن اللہ تعالیٰ، جس پر تم ایمان رکھتے ہو، اس کے قرب و رضوان کی طلب و جستجو کرتے اور اس کے قانونِ مُجازات سے ڈرتے رہنا۔
</item><item>اللہ تعالیٰ تمھاری لایعنی و مہمل قسموں پر تمھارا مُؤاخذہ نہیں کرے گا (Would not take you to account) ؛ لیکن جو قسمیں تم نے ارادۃ محکم طور پر کھائی ہوں، (ان کو پورا نہ کرنے پر ) تمھارا مؤاخذہ کرے گا۔ ایسے حلفِ دروغی کا کفارہ (Expiation) (یعنی صدقہ جس سے اس کے قلب سے منفی اثرات محو ہوجاتے ہیں ) یہ ہے کہ دس اہلِ احتیاج (Indigent persons) کو کھانا کھلایا جائے جو تم عام طور پر اپنے اہل و عیال کو کھلاتے ہو، یا دس اہلِ احتیاج کو لباس کا کپڑا دیا جائے، یا کسی غلام کو آزاد کیا جائے۔ لیکن جسے یہ میسر یا دستیاب نہ ہو تو اُسے تین روز ے رکھنا ہوں گے ۔ یہ ہے تمھارے حلفِ دروغی کا کفارہ ۔ لہٰذا اپنی قسموں کے پکے رہنا (یہ ہے ان کی حفاظت) ۔ اس طرح اللہ تعالیٰ اپنے قوانین و احکام کو تمھارے (تزکیہ) کے لیے واضح طور پر بیان کرتا ہے تاکہ تم ان سے رُشد و ہدیات اور دُنیوی و اُخروی حسنہ حاصل کرو اور ان کے لیے اللہ تعالیٰ کا شکر بجا لائو ۔
</item><item>اے لوگو جو ایمان لا کر اسلام میں داخل ہوئے ہو! مسکرات (Intoxicants) ، جُوا(Gambling)، بُت (Idols) اور فال کے تیر (Arrows of chance) نجس ( اور) شیطان کی اختراع و مشغلہ ہیں ؛ لہٰذا ان سے احتراز کرو یا ان سے دُور رہو تاکہ تم فلاح پائو ، یعنی خوف و حزن سے نجات اور نشو و نما پائو۔
</item><item>شیطان تو چاہتا ہی یہ ہے کہ منشیات یا مسکرات اور قمار بازی کے ذریعے تمھارے درمیان دشمنی اور کینہ ڈلوادے ، اور تمھیں اللہ تعالیٰ کے ذکر، یعنی قرآن مجید (کی تلاوت بالحق) اور صلوٰۃ (کی اقامت) سے روک دے (ان تصریحات کے باوجود ) کیا تُم ان سے باز آئوگے ؟ (یعنی تمھیں ان سے ضرور باز رہنا چاہیے)۔
</item><item>اور اللہ تعالیٰ کی اطاعت اور اس کے رسول کی پیروی کرتے رہو، اور (ان کی نافرمانی) سے گریزاں و ترساں رہنا۔ لیکن اگر تم یہ حکم ماننے سے رو گردانی کرو گے ( تو یاد رکھو کہ اس کے ذمے دار تم ہوگے، کیونکہ ) ہمارے رسول کے ذمے صرف ہمارے احکام کو واضح طو رپر بیان کرنا ہے (Explicit expressinon and communication)۔
</item><item>جو لوگ ایمان لا کر اِسلام میں داخل ہوئے ہیں اور عدل و احسان کے کام کرتے ہیں حکم تحریم سے پہلے وہ جو کھا پی چکے ہیں ان پر ان کا مواخذہ نہ ہوگا، بشرطیکہ آئندہ حرام چیزوں سے بچتے رہیں ؛ اور احکام ِ الٰہیہ مانتے اور عدل و احسان کے کام کرتے رہیں؛ پھر جس چیز سے روکا جائے، ا س سے بچتے رہیں؛پھر مزید احکام بھی مانتے رہیں اور جن دیگر چیزوں سے روکا جائے، ان سے بچتے رہیں اور خیر و حسنہ کے کام کرتے رہیں ۔ اور (یقین رکھیں کہ ) اللہ تعالیٰ عدل و احسان او رخیر و حسنہ کے کام کرنے والوں سے محبت کرتا ہے ۔
</item><item>اے ایمان لانے والو! اللہ تعالیٰ(تم میںضبطِ نفس پیدا کرنے کی خاطر ) تمھیں اس شکار کے ذریعے اچھی طرح آزمائے گا جو تمھارے ہاتھوں اور نیزوں کی زد میں آگیا ہو( کہ تم اللہ تعالیٰ کے منع کرنے کے باوجود حالتِ احرام میں شکار پکڑتے ہو یا نہیں ؟ ) تاکہ معلوم ہوجائے کہ کون اللہ تعالیٰ (کے قانونِ مجازات ) سے غائبانہ طو ر پر ڈرتا ہے ۔ پھر اس کے بعد بھی جو شخص حدود شکنی یا قانون شکنی کرے گا تو اُسے درد ناک عذاب سہنا ہوگا۔
</item><item>اے لوگو جو ایمان لاکر اسلام میں داخل ہوئے ہو، حرم میں یا احرام کی حالت میں شکار نہ مارو (Kill not game in the sacred precincts or in pilgrim garb)۔ ؛ لیکن جو کوئی جان بوجھ کر ایسا کر گذرے تو اس جانور کے ہم پلہ جو اُس نے مارا ہو، مویشیوں میں ایک جانور کا نذرانہ دینا ہوگا، جسے کعبہ میں (لوگوںکے کھانے کے لیے) پہنچایا جائے گا، اور اس جانور کی قیمت تخمیہ دو انصاف پسند سیانے لوگ لگائیں گے، یا پھر اس نافرمانی کے کفارے میں اس جانور کی قیمت کے برابر اہلِ احتیاج کو کھانا کھلانا ہوگا، یا اُتنے مسکینوں یا اہلِ احتیاج کی تعداد کے برابر روزے رکھنا ہوں گے تاکہ وہ اپنے کیے کا مزہ چکھے ۔( اللہ تعالیٰ کی رحمت کا فیصلہ یہ ہو ا کہ) پہلے جو ہوچکا اللہ تعالیٰٰٰ اُسے معاف کردے گا، یعنی قلب سے اس کے منفی اثرات زائل کردے گا۔ لیکن اس کے بعد بھی اگر کوئی ایسی حرکت کرے گا تو اللہ تعالیٰ (کا قانونِ مجازات) اُس سے اِس کا بدلہ لے گا۔ اور اللہ تعالی مقتدِر و صاحب سطوت -- ہر عمل کی جزا دینے والا ہے ۔
</item><item>تمھارے لیے سُمندری او ردریائی یا آبی جانوروں کا شکار کرنا اور ان میں سے بِن شکار جانوروںمثلاً مچھلیوں کا گوشت کھانا حلال ہے۔ یہ تمھارے اور اہلِ قافلہ کے لیے زادِ راہ بھی ہے۔ لیکن خشکی کے جانوروںکا شکار کرنا، جب تک تم حالتِ احرام میں ہو، تم پر حرام ہے۔ اور اللہ تعالیٰ کے قرب و رضوان اور حرمت و مغفرت کی طلب و آرزو کرتے اور ا س کے قانونِ مکافات عمل سے ڈرتے رہو، جس کے حضور تمھیں (محاسبے اور جزا کے لیے ) اکٹھا کیا جائے گا۔
</item><item>اللہ تعالیٰ نے کعبے کو جوکہ مقدس گھر ہے ، بنی نوع انسان کے لیے مادی و معنوی نشو و نما کا وسیلہ ٹھیرایا ہے ، نیز حرمت کے مہینوں کو (جن میں جنگ و قتال کو ممنوع قرار دیا گیا ہے ) ، اور حج کی قربانی کے جانوروں کو بھی، جن کے گلوں میں (علامت کے طور پر ) پٹے باندھ دیے جاتے ہیں ۔ (اس حکیمانہ و بصیرت افروز فیصلے سے ) مقصود تم میں اِس حقیقت کا ایقان پیدا کرنا ہے کہ آسمانوں اور زمین میں جو کچھ ہے، اللہ تعالیٰ سب کے احوال و ظروف کا علم ہے اور وہ تو ہر شے کا علم کلی رکھنے والا ہے
</item><item>یقین کرو اور یاد رکھو کہ اللہ تعالیٰ (کا قانونِ مجازات تو بھیانک اعمالِ سُوء کی ) سخت سزا دینے والا ہے --- (لیکن جہاں تک اس کی ذات کا تعلق ہے ) وہ اعمالِ سُوء سے تحفظ دینے اور ان اثرات کو محوکرنے والا - انتہائی ترس کھانے، دکھ درد دور کرنے اور بے حد شفقت اور رحمت کرنے والا ہے ۔
</item><item>لوگو! تمھیں معلوم ہونا چاہیے کہ ہمارے پیغمبر (اعظم و آخرؐ) کا وظیفۂ رسالت صرف تبلیغ کرنا ہے، یعنی لوگوں کے لیے ہمارے قوانین و احکام او رتعلیمات کا صاف صاف اظہار و ابلاغ کرنا ہے اور بس۔ (لیکن وہ اس کا ذمے دار نہیںکہ تم ان کے مطا بق عمل کرتے ہو یا نہیں، اور اپنے اعمال کے تم خود ذمے دار اور جوابدہ ہو، اور یاد رکھو!) جو کچھ تم کہتے اور ظاہر کرتے ہو، او رجو کچھ تم چھپاتے ہو اور کہتے نہیں، اللہ تعالیٰ سب کچھ دیکھتا اور جانتا ہے (اور اس کے قانونِ مُکافاتِ عمل سے کسی کو مفر نہیں)۔
</item><item>آپؐ لوگوں کو (اس حقیقت سے ) آگاہ کردیں کہ ناپاک و حرام اور خرابی و برہمی پیدا کرنے والی چیزیں او ر پاکیزہ و نشوو نما دینے والی اشیاء (خواص و نتائج کے اعتبار سے ) ایک جیسی نہیں ، اور نہ ہو ہی سکتی ہیں، چاہے خبیث اشیاء کی بہتات تمھارے لیے کتنی دل انگیز کیوں نہ ہو۔ (عقل و دانش کا تقاضا یہ ہے کہ ہر چیز او ر ہر عمل کے نتائج و عواقب کو دیکھنا لازم ہے) ، لہٰذ ا اے اہلِ عقلِ سلیم! اللہ تعالیٰ کا تقویٰ کرو، یعنی اس کے قرب و رضوان اور رحمت و ہدایت کی طلب و آرزو کرتے اور اس کے قانونِ مجازات سے ڈرتے رہو تاکہ تم فلاح پائو، یعنی تمھیں خوف و حزن سے نجات اور دنیوی و اُخروی حسنہ نصیب ہو۔
</item><item>اے لوگو جو ایمان لا کر اسلام میں داخل ہوئے ہو! ایسی باتوں سے متعلق دریافت نہ کرو کہ اگر وہ تم پر ظاہر کر دی جائیں تو تم پر ناگوار گذریں اور تمھیں غمگین کر دیں۔ او ر اگر وہ قرآن حکیم کے نزول کے دوران دریافت کی جائیں گی تو تم پر ضرور منکشف کر دی جائیں گی۔ اب تو اللہ تعالیٰ نے ایسے سوالات کرنے پر تم سے درگزر فرمالیا ہے (لیکن آئندہ ایسا نہ کرنا ، یہ معافی تمھیں اس لیے دی گئی ہے کہ) اللہ تعالیٰ سیِّآت کو محو کرنے او رتحفظ دینے والا -- بڑا ہی بُردبار و دانا ہے۔
</item><item>تم سے پہلے ایک قوم کے لوگ (یعنی بنی اسرائیل ) ایسے امور سے متعلق (کرید کرید کر) سوال پوچھتے تھے ، (پھر جب ان کا جواب دیا گیا ) تو انھوں نے اسے تسلیم کرنے سے انکار کر دیا تھا (دیکھو! ہیں تم بھی ایسے سوال پوچھ کر ان کی طرح احکامِ الٰہیہ کے منکر نہ ہوجانا)۔ ۔
</item><item>اللہ تعالیٰ نے بحیرہ (نمبر ۱۸)، سائبہ (نمبر ۱۹) ، وصیلہ (نمبر ۲۰ اور حام (نمبر ۲۱) کو اختراع نہیں کیا؛ یہ باطل اختراع کافروں کی تھی جنھوں نے اسے اللہ تعالیٰ سے منسوب کرکے اس پر بُہتان باندھا او ران میں اکثریت ان کی ہے جو عقل و فکر سے کام نہیں لیتے۔ حواشی نمبر ۱۸ - بحیرہ : وہ اونٹنی یا بکری جو دس بچے جن چکی ہو؛ اس کا کان چیر کر بتوں کے نام پر چھور دیتے تھے۔ چنانچہ کوئی اس کا دودھ دوہ نہیں سکتا تھا ۔ نمبر ۱۹ - سائبہ : جانور جو بتوں کے نام پر کھلا چھوڑ دیا جاتا تھا ، اور اس سے کوئی کام نہیں لیتے تھے، جیسے ہندو دیوتا کے نام سانڈ کو کھلا چھوڑ دیتے ہیں ۔ نمبر ۲۰ - وصیلہ: وہ بکری جو چھے بار اوپرتلے دو دو ماہ بچے جنے، اور ساتویں بار ایک نر اور ایک مادہ تو وہ اس نر بچے کو ذبح نہیں کرتے تھے اور عورتیں اس بکری کا دودھ نہیں پیتی تھیں۔ اس بکری کو بھی بتوں کے نام پر کھلا چھوڑ دیتے تھے۔ نمبر ۲۱ - حام : اونٹ جس کی نسل سے چند بچے لے کر اس سے بار برداری کا کام لینا ترک کردیتے تھے۔ ان مشرکانہ رسوم کے جواز میں کہتے کہ ہم ایسا اللہ تعالیٰ کے حکم کی تعمیل میں کرتے ہیں، اور یہ سنت ابراہیمی ؑ ہے ۔
</item><item>اورجب ان سے کہا جاتا ہے کہ جو (کتاب) اللہ تعالیٰ نے نازل فرمائی ہے، اس سے اور اس کے (آخری ) رسول ؑ سے رجوع کرو تو جواب میں کہتے ہیں کہ جس مسلک پر ہم نے اپنے آبائو اجداد کو پایا ہے، وہ ہمارے لیے کافی ہے (تعجب ہے کہ) ان کے آبائو اجداد (اللہ تعالیٰ کے قوانین و احکام اور تعلیمات میں سے) کچھ بھی جانتے نہ ہوں اور نہ راہِ راست پر ہی ہوں ( تو بھی ان کی تقلید کرتے چلے جائیں گے؟ (نمبر ۲۲ )۔ حواشی نمبر ۲۲ - اسے سادات و اکبار پرستی کہتے ہیں۔
</item><item>اے لوگو جو ایمان لا کر اسلام میں داخل ہوئے ہو! تم فقط اپنے کیے کے ذمے دار ہو (تمھیں اگر ضرر پہنچے گا تو خود تمھارے اپنے ہاتھوں سے پہنچے گا)؛ چنانچہ اگر تم راہِ مستقیم پر ہو گے تو وہ جو راہِ راست سے بھٹک گئے ہوں گے، تمھیں نقصان نہیں پہنچا سکتے۔ (یاد رکھو! مؤمنوں اور کافروں) سب نے (محاسبہ و جزا کے لیے ایک دن ) لَوٹ کر اللہ تعالیٰ کے حضور جانا ہے ؛ پھر جو کچھ تم نے کیا ہوگا، اُسے تم پر آشکارا کرے گا۔
</item><item>اے ایمان لانے والو ! جب تم میں سے کوئی مرنے لگے، یعنی اس کی موت کا وقت آن لگے تو ایسا کیا کرو کہ وصیت کے وقت(At the time of bequest) اپنے ہم نفسوں ، یعنی مسلمانوں میں سے دو عادل ، یعنی معتبر افراد کو گواہ بنا لیا کرو۔ اگر سفر کی حالت میں موت کی آفت (Calamity) آجائے ( اور مسلمان گواہ نہ ملیں) تو اغیار، یعنی گیر مسلموں، میں سے دو افراد کو گواہ بنا لو۔ اگر تمھیں شک ہو کہ وہ سچی گواہی نہیں دیں گے تو انھیں صلوٰۃ کے بعد روک لو او روہ اللہ تعالیٰ کی قسم کھائیں کہ ’’ہم حق یا سچی شہادت کو کسی قیمت پر فروخت نہیں کریں گے ، اگرچہ وہ ہمارے رشتے داروں کے خلاف ہی کیوں نہ جاتی ہو ؛ نیز ہم شہادت باللہ کو نہیں چھپائیں گے۔ اگر ہم نے ایسا کیا تو گناہگاروں میں سے ہوں گے ‘‘۔
</item><item>پھر اگر معلوم ہوجائے کہ ان دونوں گواہوں نے حق کے خلاف گواہی دے کر گناہ کا ارتکاب کیا ہے، تو جن لوگوں کی انھوں نے حق تلفی کرنا چاہی تھی، ا ن میں سے دو گواہ مقرر کیے جائیں، جو فریقِ مظلوم کے قرابتداروں میں سے ہوں۔ پھر وہ اللہ کی قسم کھائیں کہ ’’ہماری شہادت پہلے دونوں گواہوں کی شہادت کی بہ نسبت زیادہ سچی ہے، او رہم نے کسی قسم کی زیادتی نہیں کی ہے ۔ اگر ایسا کیا ہو تو ہم ظالموں میں سے ہوںگے‘‘۔
</item><item>یہ طریقِ شہادت اس امر کا محرک بن سکتا ہے کہ لوگ سچی شہاد ت دیں، یا وہ ڈریں کہ کہیں ایسا نہ ہو کہ ہماری قسمیں فریقِ ثانی کی قسموں کے بعد مُسترد نہ کردی جائیں (اور ہم جھوٹے قرار پائیں)۔ بہرحال، اللہ تعالیٰ کے قرب رضوان اور رحمت و مغفرت کی طلب و جستجو کرتے اور اس کے قانونِ مکافات عمل سے ڈرتے رہو ؛ نیز (قرآن حکیم کے احکام و تعلیمات کو) غور کے کانوں سے سننے کو اپنا شعار بنا لو۔ اور (یاد رکھو!) اللہ تعالیٰ (کا قانون آرزویہ ہے کہ وہ ) بے رہروی پسند کرنے والوں کو راہِ راست نہیں دکھاتا ۔
</item><item>روزِ( حساب) اللہ تعالیٰ کل رسولوں ؑ کو جمع کرکے پوچھے گا: لوگوں نے تمھاری دعوتِ (توحید) کا کیا جواب دیا تھا؟ یعنی اُنھوں نے اسے مِن و عن قبول کیا تھا یا نہیں ؟ وہ جواب دیں گے : ہمیں اس کا قطعاً علم نہیں (کیونکہ ہمیںاُمورغیبیہ یا پوشیدہ باتوں او رحقائق کا قطعاً علم نہیں)۔ اصل یہ ہے کہ غیب یا پوشیدہ باتوں اور حقائق کا علم ِ تمام رکھنے والا فقط تُو ہے (او رکوئی ٰنہیں ہے (نمبر ۲۳) ۔ حواشی نمبر ۲۳ - ثابت ہو ا کہ کوئی بشر، چاہے اُمتی ہو یا رسول ؑ ، علم غیب رکھتا تھا نہ رکھتا ہے۔
</item><item>نوٹ: یہ آیۂ فکر انگیز، انجیل کی آیات کی مثل تمثیلی انداز میں ہے ، لہٰذا ترجمے میںاسی تاریخی واقعیت کو پیش نظر رکھا گیا ہے (دیکھیے آل عمران ۳:۴۸- ۴۹) اس روز اللہ تعالیٰ عیسیٰ ؑ ابن مریم ؑ سے فرمائے گا : ان انعامات کو یاد کرو جو میں نے تم پر او رتمھاری ماں پر کیے تھے۔ میں نے روح القدس یا وحی سے تمھیں تقویت دی تھی۔ اور تم اوائل عمریابچپن او رکہولت یا بڑی عمر میں لوگوں سے حکمت یا دانائی کی باتیں کرتے تھے ۔ پھر تمھیں کتاب و حکمت اور تورات و انجیل کی تعلیم دی تھی۔ پھر تم ان لوگوں کو جو محض بے جان پیکرانِ آب و گِل تھیم، میرے قوانین و احکام اور تعلیمات کے ذریعے(جو اِن کو تسلیم کر لیتے تھے) ان میں زندگی کی روح پھونک دیتے تھے؛ اور وہ طاقت کے پروں پر اُڑنے لگے تھے ؛ اور میرے احکامات و تعلیمات کے ذریعے قلب کے اندھوں کو بینا ، اور شرک کے برص ایسے گھنائونے مرض میں مبتلا لووں کو شفا یاب کرتے تھے، نیز میرے احکام و تعلیمات کے ذریعے مُردہ، یعنی بے شعور و بے حِس لوگوں کو اس حالت سے نکالتے (اور علم و شعور کی روشنی میں لاتے تھے ۔ اور پھر ایسا ہُوا تھا کہ میں نے بنی اسرائیل کو تم پر دست درازی کرنے سے روک دیا تھا۔ یہ وہ حق تھا کہ تم اُن کے پاس (حق کی ) غیرمُبہم و واضح دلائل و براہین لے کر گئے تھے تو ان میں سے جو حق کے منکر تھے ، کہنے لگے! یہ توصاف شعبدہ گری ہے۔
</item><item>اور وہ واقعہ بھی یاد کرو، جب میں نے وحی و تنزیل ، یعنی انجیل کے ذریعے حواریوں (یعنی حضرت عیسیٰ علیہ السلام کے رُفقاء) کو حکم دیا تھا کہ مجھ، یعنی میرے قوانین و احکام او رتعلیمات پر اور میرے رسولوں ؑ یعنی حضرت عیسیٰ ؑ کی نبوت و رسالت پر ایمان لائو، تو انھوں نے جواب دیا تھا : ہم (ان پر ) ایمان لے آئے ہیں ، اور تُو شاہد ہے کہ ہم تیرے بندگانِ تسلیم و رضا ہیں۔
</item><item>بعد ازاں، حواریوں نے عرض کیا: اے عیسیٰ ؑ ابن مریم ؑ! کیا ایسا ہوسکتا ہے کہ تمھارا پروردگار و آقا آسمان یعنی اپنی جناب سے ہمیں روزی بھیجے ؟ اُس نے ، جواب میں، انھیں تنبیہ کی کہ ’’اگر تم مومن ہو، یعنی اللہ تعالیٰ کی صفاتِ قدرت و ربوبیت پر ایمان رکھتے ہو تو ا سکی رحمت و مغفرت اور قرب و رضوان کی طلب و جستجو کرتے اور اس کے قانونِ مُجازات سے ڈرتے رہو۔
</item><item>حواریوں نے عرض کیا: ’’ہم تو صرف یہ چاہتے ہیں کہ (ہم چونکہ تبلیغِ دین میں مشغول رہنے کے سبب اپنے لیے روزی کما نہیں سکتے، لہٰذا دوسروںکے محتاج و دست نگر رہتے ہیں ، لیکن آئندہ نہ رہیں اور) براہِ راست اللہ تعالیٰ کی بھیجی ہوئی روزی پر بسر اوقات کریں اور ہمارے دل احتیاج و دست نگری سے فارغ ہوجائیں؛ نیز ہم علم الیقین کے ساتھ آپ کی نبوت و رسالت کی تصدیق کریں اور اس کے شاہد یا گواہ بن جائیں‘‘ ۔
</item><item>(حضرت) عیسیٰ ؑ ابن مریم ؑ نے دُعا کی! ’’اے اللہ ! ہمارے پروردگار و آقا ! ہمیں آسمان،یعنی اپنی جناب سے روزی فراہم فرما تاکہ ہمارے لیے جشن مسرت کا دن ٹھیرے ، تاکہ ہم سے جو سب سے پہلے ایمان لائے ہیں اور جو بعد میں لانے والے ہیں، سب کے لیے اور تیری ربوبیت کی دلیل بن جائے۔ اور ہمارے لیے ضروری روزی کا بندو بست فرما کہ تُو بہترین روزی فراہم کرنے والا ہے ۔
</item><item>اللہ نے جواب میں فرمایا : ’’میں روزی تو تمھیں فراہم کر دوں گا ، لیکن (یاد رکھو!) اس کے بعد بھی اگر تم میں سے کسی شخص نے (حضرت موسیٰ علیہ السلام کی قوم یعنی بنی اسرائیل کی طرح) میرے کسی حکم کو نہ مانا تو میرا قانونِ مجازات اُسے ایسی عبرتناک سزا دے گا کہ اقوام عالم میں سے پہلے کس کو نہ دی (نمبر ۲۴) ہوگی ‘‘۔ حواشی نمکبر ۲۴ - قرآن حکیم کے حکیمانہ سکوت سے یہ استنباط کیا جاسکتا ہے کہ حواری چونکہ متقی تھے، اس انتباہِ الٰہی سے ڈر کر اپنے اس مطالبے سے دستبردار ہوگئے تھے ۔
</item><item>(اس بصیرت افروز واقعیت سے عبرت حاصل کرو کہ روزِ حساب و جزا) جب اللہ تعالیٰ فرمائے گا :’’اے عیسیٰ ؑ ابن مریم ؑ ! کیا تم نے لوگوںسے کہا تھا کہ اللہ تعالیٰ کو چھوڑ کر مجھے اور میری ماں کو معبود خدا بنا لو ؟‘‘وہ جواب دیں گے : ’’ تو ہر قسم کے نقص و شریک سے منزہ و پاک ہے ، میں بھلا وہ بات کیسے کہہ سکتا تھا، جسے کہنا کا میں سزا وار اور مجاز نہیں تھا۔ اگر میں نے ایسا کہا ہوتا تو یقینا تیرے علم میں ہوتا۔ (حقیقت یہ ہے کہ ) میرے دل کی ہر بات اور راز کو تُو جانتا ہے، لیکن جو تیرے دل میںہے، اس کا مجھے قطعاً علم نہیں ( اور نہ کسی بشر کو علم ہی ہوسکتا ہے ) ۔ بلاشبہ، ایک تُو ہی کُل اسرار و مخفی باتوں کا علم کلی رکھنے والا ہے۔
</item><item>میں نے اس کے سوا اُنھیں اور کچھ نہیں کہا تھا جس کا تونے مجھے حکم دیا تھا کہ اللہ تعالیٰ کی عبادت کرو، یعنی صرف ایک اللہ کی طاعت و بندگی کرو، جو میر ا بھی پروردگار و آقا ہے او رتمھارا بھی پروردگار و آقا ہے ۔ اور جب تک میں ان میں رہا ،اتنے عرصے تک میں ان کا نگران رہا۔ پھر جب تُونے مجھے وفات دی، تو تُو انکا نگرانِ حال تھا، اور تُو ہر ایک شے کا شاہد یا علم رکھنے والا ہے۔
</item><item>اگر تُو (یعنی تیرا قانونِ مُکافاتِ عمل اُن کے مشرکانہ عقائد و رسوم کی پاداش میں ) ان کو قرار واقعی سزا دے تو وہ تیرے بندے ہیں: اور اگر تُو ان کے ظلمِ عظیم سے در گذر فرمائے، تو تُو مقتدراور ہر چیز کرنے کی قوت رکھنے والا - دانائے کل او راپنے کل امور کمال دانشمندی سے سر انجام دینے والا ہے ۔
</item><item>اللہ تعالیٰ فرمائے گا :آج کے روز سچوں کاسچ انھیں نفع دے گا (نمبر ۲۵) ۔ (اور نفع کی حقیقت یہ ہے کہ ) ان کے لیے الحیوانی باغات ہیں، جن کے دامن میں نہریں رواں دواں ہیں، وہ ان میں ہمیشہ رہیںگے ۔ اللہ تعالیٰ اُ ن سے خوش ہے اور وہ اللہ تعالیٰ سے خوش ہیں ؛ اور یہی عظیم الشان کامیابی ہے (نمبر ۲۶) ۔ حواشی نمبر ۲۵ - نفع کے اصلاحی معنی ہیں : اُخروی حسنہ یا جنت قرۃ العین۔نفع کی ضد خسر یا نقصان ہے اور اس کا مطلب جہنم ہے۔ نمبر ۲۶ - (فَوْزُ الْعَظِیْمُ ): انسان کا جنت میںجانا، اس کی عطیم کامیابی ہے ؛ بخلاف اس کے، جہنم میں جانا، اس کی عظیم ناکامی و محرومی ہے۔
</item><item>آسمانوں اور زمین اور ان کے اندر جو کچھ بھی ہے، اللہ تعالی کی ملکیت ہے ۔ (اور اس کے کل جمالیاتی -- تخلیقی شاہکاروں کے تمتع یا استفادے کے لیے ہے، لیکن کوئی بشر اُن میں سے کسی چیز کا مالکن نہیں )؛ اور اللہ تعالیٰ ہر شے پر او راس کے کرنے پر قدرتِ کاملہ رکھنے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>تعریف و ستائش اور تحسین و ثنا صرف اللہ تعالیٰ کے لیے ہے، جس نے آسمانوں، یعنی سماوی کُروں (Celestial orbs) اور ارضی کرے (Earthly orb) کو (درجہ بدرجہ یا ارتقائی و جمالیاتی اندازی میں )تخلیق کیا (نمبر ۱)، اور (ان حیرت انگیز و معجز نما تخلیقات کے ذریعے) اندھیروں اور روشنی کو اختراع کیا (نمبر ۲) لیکن (ان کو دیکھتے ہوئے ) وہ لوگ جو اللہ تعالیٰ کے ساتھ کفر کرتے ہیں، وہ اپنے پروردگار و آقا کے ساتھ شرک کرتے ہیں ، یعنی اس کے شریک و مُعاون مانتے ہیں۔ حواشی نمبر ۱ - اصطلاحِ قرآنی میں خلق یا تخلیق میں اِرتقاء کا مفہوم پایا جاتا ہے۔ مثال کے طور پر، دانہ یا بیج درجہ بدرجہ ارتقائی ادناز میں نشو و نما پاتا ہے؛ یا جس طرح بچے کے بطنِ مادر میں ارتقائی و جمالیاتی اناز میں تخلیق ہوتی ہے۔ نمبر ۲ - قرآنِ حکیم نے چودہ سو برس پہلے اس طبیعی واقعیت (Sceientific actuality) کی نشاندہی کی تھی کہ جب سماوی و ارضی کرتے معرضِ وجود میں آئے تو اندھیروں اور روشنی کی نمود ہوئی۔ اس سے پہلے نہ کائنات تھی اور نہ اندھیرے اور نہ روشنی تھی ۔ لہٰذا اس عہد سے متعلق شب و روز، ماہ و سال اور قرنوں یاصدیوں کا تصور نہیں کیا جاسکتا ۔ اس واقعیت کی تصدیق سائنس نے زمانۂ قریب میں کی ہے، جو قرآنِ حکیم کے الہامی یا من جاب اللہ ہونے کی واضح دلیل ہے۔
</item><item>(اے بنی نوعِ انسان! آسمانوں اور زمین کی تخلیق کے بعد) اس احسن الخالقین نے زمین میں اس کی مٹی سے تمہیں (اپنے قانونِ ارتقاء کے مطابق ارتقائی انداز میں تخلیق کیا ، اور تمھاری (طبیعی) عمر کی میعاد مقرر کی، لیکن حتمی عمر کا علم صرف اسی کے ہے(نمبر ۳) باوجود اس کے (اے کافرو اور مُشرکو!) تم اس کی توحیدِ اُلُوھیت و ربوبیت اور جمالیاتی - تخلیقی فعلیت میں شک و اضطراب کرتے ہو ۔ حواشی نمبر ۳ - اللہ تعالیٰ نے انسان سمیت اپنی جملہ مخلقات کی طبیعی عمر مقرر کر دی ہے ۔ مثال کے طور پر، جیسے کوئی انجینئر اپنی کسی مشین وغیرہ کی کارکردگی کی عمر کی تعیین کرتا اور اس کی گارنٹی دیتا ہے، لیکن کسی حادثے وغیرہ کی وجہ سے وہ مشین جیسے کار وغیرہ اپنی مقرر کردہ عمر سے پہلے تباہ بھی ہوسکتی ہے۔ اسی طرح اگر کوئی بشر خود کشی، حوادثِ زمانہ یا کسی اور وجہ سے اپنی طبیعی عمر سے پہلے مر جائے یا ہلاک ہوجائے تو وہ اس کی حتمی عمر ہوگی، جس کا علم کسی بشر کو نہیں ، صرف اللہ تعالیٰ کو ہے۔
</item><item>اور وہ اللہ ہی ہے جو آسمانوں میں بھی ہے اور زمین میں بھی، (یعنی وہ اپنی ساری مملکت کا اکیلا ہی مدبر الامور ہے ؛ اور اس کا حکیمانہ قانونِ تدبیری (Law o Prudential Planning) کل عوالِم میں جاری و ساری ہے، لہٰذا) وہ تمھاری خفیہ باتوں اور اسرار، نیز کھلی باتوں، سب کو خوب جانتا ہے ؛ اور تم جو (حسنات اور سیِّآت ) کماتے ہو (نمبر ۴)، اُس کا بھی علم رکھتا ہے۔ حواشی نمبر ۴ - انسان جو کچھ کرتا ہے، اس کے اثرات اس کے قلب پر ساتھ ساتھ مُرتسم ہوتے رہتے ہیں۔ یہ مطلب ہے اللہ تعالیٰ کے ’’سریع الحساب ‘‘ ہونے کا۔ چنانچہ قرآن مجید کی زبان میںحسین اعمال کے اثرات کو حسنات سے اوراعمالِ سُوء کے اثرات کو سیِّآت سے تعبیر کیا گیا ہے ۔ علاوہ بریں، ہر فردِ بشر کے گلے میں اللہ تعالیٰ نے ایک غیر مرئی و بیمثال وی۔ سی ۔آر نصب کیا ہوا ہے ، جس میں اس کے حسین و قبیح سب اعمال شکل و آوازکے ساتھ فیتہ بند یا ریکارڈ ہوتے جاتے ہیں ۔ قیامت کے روز ہر انسان کی کل زندگی کی فلم ’’صرف اُسے ہی ‘‘ دکھائی جائے گی ، کیونکہ اللہ تعالیٰ ستارالعیوب ہے۔
</item><item>(کافروں اور مشرکوں کی سرشت اس درجہ مسخ ہوچکی ہے کہ) اُن کے پروردگار و آقا کی آیات، یعنی قوانین و احکام اور تعلیمات میں سے کوئی قانون و حکم اُن کے پاس آتا ہے تو وہ اس سے منہ پھیر لیتے ہیں، یعنی اُسے سننے اور ماننے سے گریز کرتے ہیں ۔
</item><item>اب جبکہ اُن کے پاس الحق (یعنی اللہ تعالیٰ کا سچا قرآن) آیا ہے تو وہ اُسے جھٹلاتے ہیں (Falsify it) ؛ لیکن جلد ہی انھیں اس کے نتائج معلوم ہوجائیں گے جس کی وہ تضحیک کرتے ہیں (They deride it)۔
</item><item>کیا وہ (تاریخی عمل میں ) غورو فکر نہیں کرتے کہ ان سے پہلے کتنی ہی قوموں کو ہم ہلاک یعنی نسیت و نابود کر چکے ہیں ۔ اُنھیں ہم نے دنیا میں ایسا اقتدار بخشا تھا، جیسا اقتدار تمھیں نہیں دیا ہے ۔ ہم (اُن کی زرعی پیداوار افزوں سے افزوں تر کرنے کی خاطر ) ان (کی اراضی) پر آسمان یعنی اوپر فضا سے مسلسل باران رحمت برساتے رہتے ۔اس کے نتیجے میں، ان (کی اراضی) کے دامن میں نہریں رواں دواں ہوگئیں (اور رزق کی فراوانی ہوگئی)، لیکن انھوں نے اس نعمت کی قدر نہ کی) تو ان کے گناہوں کی پاداش میں (ہمارے قانونِ مجازات نے ) انھیں نیست و نابود کر دیا؛ اور ان کی جگہ ہم دوسری قوموں کو لے آئے۔
</item><item>(میرے پیغمبرؐ! ان مُنکرانِ حق کی ہٹ دھرمی کی حد یہ ہے کہ) اگر ہم آپ پر مرقوم کاغذوں پر مشتمل کتاب بھی نازل کرتے اور یہ اسے ہاتھ سے چُھو کر دیکھ بھی لیتے تو (اس حق الیقین کے بعد بھی) منکرانِ حق کہتے کہ یہ تو صاف شعبدہ بازی (Magic) ہے ۔
</item><item>اور وہ (حجت کے طور پر یہ) کہتے ہیں کہ [اگر (حضرت) محمد واقعی نبی ہے تو] اس پر فرشتہ کیوں نازل نہیںہوا؟ ( تاکہ ہم اُسے دیکھ کر یقین کر لیتے ، لیکن انھیں اس امر کا شعور نہیں کہ) اگر ہم کوئی فرشتہ بھج دیتے تو (ایمان بالغیب کے بجائے ایمان بالجہر کی صورت پیدا ہوجاتی اور) بات ہی ختم ہوجاتی، [پھر قدرت کے قانونِ امہال (Law of Respite) کے مطابق] انھیں قطعاً مُہلت نہ دی جاتی (اور ہلاکت ان کا مقدر بن جاتی) ۔
</item><item>اور بالفرض، اگر ہم اس کے لیے کوئی فرشتہ مقرر کرتے تو اُسے بصورتِ مرد ہی بھیجتے۔ اس طرح بھی وہ التباسِ ذہنی میں مبتلا ہوجاتے، جس طرح وہ اب التباس ذہنی میں مبتلا ہیں ۔
</item><item>آپ سے پہلے بھی ایسے لوگ (ہمارے بہت سے) رسولوںؑ کی تضحیک یا اُن سے استہزاء کرتے رہے ہیں ( کہ یہ اُن کی خوئے بد ہے )، لیکن آخرِ کار جس چیز کاوہ مذاق اُڑاتے تھے، وہ اُن کے گلے کا ہار بن گئی (یعنی ان کے لیے وجہِ عذاب بن گئی) ۔
</item><item>(میرے نبی ؐ!) ان کو (نصیحت کے طور پر ) کہیں کہ دُنیا میں سیاحت بالحق کرو او رپھر (اس میں آثار اور کھنڈروں وغیرہ وغیرہ کو ) دیدۂ عبرت نگاہ سے دیکھو کہ ان کا انجام کیا ہوا جو (ہمارے رسولوںؑ اور کتابوں کو ) جُھٹلاتے تھے!۔
</item><item>آ پ (ان لوگوں میں جمالیاتی ۔ نفسیاتی لمحہ (نمبر۵) کی وقوع پذیری کو ممکن بنانے کی خاطر) ان سے پوچھیں کہ آسمانوں اور زمین، یعنی ساری کائنات میںجو کچھ ہے، کس کی ملکیت ہے؟ پھر ان کو بتادیں کہ سب کچھ اللہ کی ملکیت ہے، یعنی ا س کے جمالیاتی۔ تخلیقی شاہکاروں کے تمعتع یا استفادے کے لیے ہے، (کسی غیر اللہ کی ملک نہیں ہے، اور انسان جو کچھ حاصل کرتا ہے وہ اس کا مالک نہیں، بلکہ امینِ مستفید ہے)۔ اللہ تعالیٰ (چونکہ اپنی تمام مخلوقات کا ربّ یا پروردگار ہے، ا س لیے اس) نے رحمت کو اپنے اوپر لازم کر رکھا ہے (نمبر ۶)۔ (اس لیے ان لوگوں کو، جو اس کے تمام بندوں کے لیے رحمت بنتے ہیں، حسین اجر دینے کی خاطر اور ان کو بھی جو اپنے اُوپر اور دوسروں پر ظلم کرنے والے ہیں، ا س کا صلہ دینے کے لیے) تم سب کو روزِ قیامت (اپنے حضور) ضرور جمع کرے گا؛ اور اس واقعیت میں قطعاً شک و اضطراب نہیں ہونا چاہیے، لیکن جن لوگوں نے دُنیوی و اُخروی حسنہ کے اعتبار سے اپنے آپ کو خسارے میں رکھا ہوا ہے، وہ یہ واقعیت تسلیم بالیقین کرنے والے ہیں ۔ حواشی نمبر ۵ - جمالیاتی ۔ نفسیاتی لمحہ (Psycho-aesthetic moment) : اس کا مطلب ہے کہ پندو نصیحت، حکیمانہ گفتگو یا کسی عبرتناک منظر، نظارے یا واقعے سے قلب میں ایسے حسین و مؤثر لمحے کی وقوع پذیری کا امکان ہوتا ہے، جس سے اس کی قساوت ، سعادت میں بدل جاتی ہے اور اس میں قبولِ حق کی استعداد کا اِحیاء ہوجاتا ہے۔ نمبر ۶ - رحمت، وسیع المعانی مصطلحۂ قرآنی ہے ۔ چنانچ اللہ تعالیٰ کا رحمت کا اپنے اوپر لازم کر رکھنے کا مطلب یہ ہے کہ اس نے اپنے کُل بندوں سے محبت و شفقت کرنے، اُن کو دُنیوی و اُخروی حسنہ، انعام و اکرام ، فضل و احسان، الغرض بے قیاس نعمتوں سے نوازنے، نیز اُن کی سیِّآت کو حسنات سے بدلنے، اُن کی توبہ اور دُعائوں کو قبول کرنے، ان کی مدد کرنے اور اُنھیں ہدایت دینے کو اپنا دستور بنا یا ہوا ہے ، جو ناقابل تغیر و تبدل ہے۔
</item><item>اور وہ سب جو رات (کے اندھیروں ) اور دن (کے اُجالے) میں رہتے ہیں ، اُسی کے ہیں، یعنی کائنات کی کل موجودات (Existing things)، اللہ تعالی کی تخلیقات (Created things) ، پروردہ اور اس کے قوانین کی مستوجب ہیں ۔ اور وہ (سب کی) سننے والا -- سب کے احوال و ظروف کا علم کلی رکھنے والا ہے۔
</item><item>(میرے پیغمبرؐ ! اس حقیقت کا) اعلان کر دو کہ ’’کیا میں (مشرک و نفافرمان ہوں کہ) اللہ کے سوا کسی اور کو اپنا ولی یا حامی و کارساز بنائوں، جبکہ وہ آسمانوں او رزمین کی اختراع (Invent) کرنے والا ہے ؛ اور وہ سب کو روزی دیتا ہے (کیونکہ وہ خالق وب ہے)، لیکن خود کسی سے روزی نہیں لیتا؟(کیونکہ وہ ہر قسم کی احتیاج و نُقص سے منزہ و ماوراء ہے‘‘)۔ اس (واقعیت) کا بھی اعلان کر دو کہ ’’مجھے حکم دیا گیا ہے کہ سب سے پہلے میں خود احکام الٰہیہ کے سامنے سرِ تسلیم خم کردوں (First of all, I should surrender myself to Him) ؛ اور مشرکو (Polytheists) میں سے نہ ہوجائوں، یعنی اللہ وحدہٗ لا شریک کی ذات وصفات، احکام و حاکمیت اور فرماں روائی و جمالیاتی۔ تخلیقی فعلیت (Aesthetic-creative activity) میں کسی اور کو شریک و سہیم سمجھوں نہ ٹھیرائوں۔
</item><item>اِس (حقیقت) کا بھی اعلان کر دو کہ ’’میں بھی اپنے ربّ کی نافرمانی کرنے اور، اس کی پاداش میں، (قیامت کے ) انتہائی بھاری دن کے عذاب سے ڈرتا ہوں ‘‘(کیونکہ اللہ تعالیٰ کے قانونِ مُکافاتِ عمل سے کسی بشر کو مفر نہیں)۔
</item><item>اس روز جس شخص کے سر سے عذاب ٹل گیا (Retribution was averted)، سمجھئے کہ اس پر اللہ تعالیٰ نے رحم و فضل کیا ہے ؛ اور یہ نمایاں کامیابی (Signal triumph) ہوگی( جو اس کے اعمالِ صالحہ کا ثمر ہوگی۔
</item><item>اور (اے انسان ! ) اگر اللہ تعالیٰ (کا قانونِ مُکافاتِ عمل ) تمھیں دُکھ میں مبتلا کردے تو اس کے سوا کوئی اور تمھیں ہرگز نجات نہیں دے سکتا۔ اور اگر وہ تمھیںخیر یا حسنہ یعنی فضل و کرم سے نوازے (تو کوئی اُسے سلب نہیں کرسکتا، کیونکہ) وہ ہرشے اور اس کے کرنے پر قدرتِ کاملہ رکھنے والا ہے۔
</item><item>وہ اپنے بندوں پر کنٹرول (Absolute control) ، یعنی مکمل اختیار و قابو رکھنے والا ہے؛ (یہ خود بندوںکے بہترین مفاد میں ہے، اس لیے کہ) وہ انتہائی دانشمند اور اپنے اُمور کمال دانائی سے سر انجام دینے والا - کل عوالم کی جملہ معلومات رکھنے والا ہے۔
</item><item>(میرے پیغمبرؐ! ان سے) پوچھو! (دین کے بارے میں ) سب سے عظیم و زبردست شہادت کس کی ہوسکتی ہے؟ ان کو بتا دو کہ اللہ تعالیٰ کی، جو میرے اور تمھارے درمیان شاہد یا گواہ ہے ؛ (اور اس کی عظیم الشان شہادت) یہ قرآنِ (عظیم ) ہے ، جو اُس نے مجھے پر وحی کیا ہے تاکہ میں اس کے ذریعے تمھیں اور ان سب کو (قدرت کے قانونِ مُکافاتِ عمل سے ) متنبہ کروں، جن تک یہ بعد میں پہنچے۔ کیا تم(دل سے ہر جھوٹی) گواہی دیتے ہو کہ اللہ تعالیٰ کے ساتھ دوسرے معبود یا خدا بھی ہیں؟ کہہ دو کہ (اگر تم جھوٹی شہادت دے سکتے ہو تو دو، لیکن سُن لو کہ ) میں تو ایسی (جھوٹی) شہادت نہیں دے سکتا۔ اعلان کر دو کہ فقط ایک وہی یکتا و یگانہ معبود ہے (اور کوئی نہیں ہے)۔ اور جن ہستیوں کو تم اللہ تعالیٰ کے شریک و سہیم مانتے اور ٹھیراتے ہو، میں ان سے لا تعلق و بیزار ہوں۔
</item><item>ٓٓہم نے جن لوگوںکو کتاب دی ہے (یعنی خاص کر یہود و نصاریٰ کو )، وہ اسے، یعنی قرآن عظیم کو ایسے یقین سے پہچانتے ہیں (کہ یہ اللہ تعالیٰ کی کتاب ہے ) جس یقین سے وہ اپنے بیٹوں کو پہچانتے ہیں( کہ وہ ان کی اولاد ہیں، لیکن ) جن لوگوں نے خود اپنے آپ کو دنیوی و اُخروی حسنہ سے محروم کر لیا ہے ، وہی اس پر ایمان نہیں لاتے۔
</item><item>اور اس شخص سے بڑاظالم او رکون ہوسکتا ہے جو جُھوٹی بات کو اللہ تعالیٰ سے منسوب کرے یا جان بوجھ کر بہتان باندھے (کہ اس کے اور بھی شریک و معاون ہیں) یا اس سے بڑا ظالم اور کون ہوسکتا ہے جو اس کی آیات، یا تعلیمات، قوانین اور احکام کو جھٹلائے(یعنی سچ کو جھوٹ قرار دے)۔ یقینا (یہ ظلم ہے اور قدرت کے قانونِ مجازات کی رُوسے ) ظالم نشو و نما پائیں گے نہ کامیاب ہی ہوں گے (یعنی ان کا دُنیوی و اُخروی حسنہ سے محروم رہنا شدنی ہے)۔
</item><item>اور (اس زہرہ گداز واقعیت کو تصور میں لا کرغور کرو کہ تمھارا کیا بنے گا جب (روزِ (حساب و جزا ) ہم (کُل افرادِ نسلِ انسانی کو اپنے حضور) جمع کریں گے ؛ اور ان لوگوں سے، جو اللہ تعالیٰ کے ساتھ دوسرے معبود بھی مانتے تھے اور ان کو اس کا شریک و سہیم سمجھتے تھے، پوچھیں گے : اب بتائو کہ تمھارے وہ معبود کہاں ہیں، جن کے متعلق تمھارا دعویٰ تھا کہ وہ اللہ تعالیٰ کی ذات و صفات اور حاکمیت، نیز اس کے جمالیاتی ۔ تخلیقی فعلیت میں شریک ہیں، (وہ کیوں تمھاری مددیا شفاعت نہیں کرتے)؟
</item><item>لیکن ان کا عُذرِ لنگ اس کے سوا کچھ نہ ہوگا کہ وہ یہ جواب دیں گے : ’’اللہ کی قسم ، جو ہمارا پروردگارو آقا ہے، ہم شرک کرنے والے نہیں تھے‘‘ (مشرک دنیا میں بھی یہی کہتے ہیں )۔
</item><item>غور کرو کہ (اللہ تعالیٰ پر بہتان باندھنے والے) اب کس طرح اپنے آپ پر بہتان باندھتے ہیں؛ لیکن وہ جو جھوٹ اختراع کرتے تھے، ان سے جاتا رہے گا۔
</item><item>ان میں سے ایسے لوگ بھی ہیںجو (بظاہر) آپ کی باتیں سنتے ہیں، لیکن (حقیقت میں نہیں سُنتے) کیونکہ (ہمارے قانونِ آرزو و قانونِ مُجازات کے مطابق ) اُن کے دل و دماغ پر پردے (Veils) کے گوش حق نیوش ہی نہیں رہے)۔ (اس کا نتیجہ ہے کہ ) اگر وہ اپنی آنکھوں سے ساری کی ساری حق نما نشانیاں دیکھ بھی لیں تو پھر ایمان لانے والے نہیں۔ (ان کی حق کوری (نمبر ۷) اور ہٹ دھرمی کی حد یہ ہے کہ)ٰ آپ کے پاس آتے ہیں تو خواہ مخواہ آپ سے تکرار کرنے لگتے ہیں۔ دین و حق کا انکار کرنے والے (اللہ تعالیٰ کی سچی تعلیمات سے متعلق ) کہتے ہیں کہ یہ سب متقدمین یا پہلوئوں کی من گھڑت لوک کہانیاں (Legends of the ancients) ہیں۔ حواشی نمبر ۷ - حق کوری (Truth blindness) : حق کا اندھا پن، جیسے (Colour-blindness) کو رنگ کوری یا رنگ اندھا پن کہتے یہں۔ مطلب یہ ہے کہ حق کو باطل سے تمیز کرنے کی صلاحیت کا فُقدان ہے ۔
</item><item>وہ دوسروںکو بھی اس (قرآن حکیم) کے قریب جانے سے روکتے ہیں او رخود بھی اس سے گریزاں رہتے ہیں،(تاکہ دوسروں کے اور خود ان کے اپنے دل اس کی ہمہ گیر صداقت سے متاثر نہ ہوجائیں)۔ اس طرح وہ اپنے آپ کو ہلاکت میں ڈال رہے ہیں ، لیکن اس کا شعور نہں رکھتے، یعنی وہ قرآن حکیمکی افادی و جمالیاتی اور معنوی اقدار کی، نہ دُنیوی و اُخروی حسنہ سے اپنی محرومی کی سُوجھ بُوجھ ہی رکھتے ہیں ۔
</item><item>ذرا (اس زہرہ گداز منظر کو چشمِ تصور میں لائو اور) سوچوکہ جب وہ آتشکدۂ الحیوانی یعنی جہنم کے کنارے کھڑے ہوں گے تو (ان کے دلوں پر کیا گذرتی ہوگی؟ اور وہ کس حسرت و یاس سے ) کہیں گے : ’’کاش! ہمیں دوبارہ دُنیا میں واپس بھیجا جائے تو ہم اپنے پروردگار و آقا کی تعلیمات او رقوانین و احکام کی ہر گز تکذیب نہیں کریں گے، بلکہ مؤمنوں میں سے ہوجائیں گے‘‘۔
</item><item>نہیں (ایسا نہیں ہے ، بلکہ ان کی یہ کیفیت دل عارضی و وقتی ہے ؛ وہ محض سزا سے بچنے کی خاطر ایسا کہتے ہیں، کیونکہ) ان پر وہ سب کچھ ظاہر کر دیا گیا ہے، جسے وہ پہلے چھپاتے تھے ۔ بالفرض ، انھیں دوبارہ دنیا میں بھیج بھی دیا جائے تو وہ پھر بھی وہی کریں گے، جس سے انھیں منع کیا گیاہے ۔ (وجہ یہ ہے کہ شرک و نفاق اور تکذیب آیات وغیرہ وغیرہ کے سبب ان کی فطرت مسخ ہوچکی ہے اور وہ سَمَندر سرشت بن چکے ہیں ، لہٰذا) وہ جو کچھ کہتے ہیں، دل سے نہیں ، محض زبان سے کہتے ہیں ، اور وہ یقینا دروغ گو (Liars) ہیں ۔
</item><item>اور کہتے ہیں کہ ہماری زندگی صرف یہی دُنیاکی زندگی ہے اور بس، لہٰذا ہم ہرگز دوبارہ زندہ کرکے اُٹھائے نہیں جائیں گے (Shall not be raised to life agains) ۔
</item><item>(ان کی اس عبرتناک حالتِ زار کا چشمِ قلب سے تماشا کرو) اور غور کرو! جب انھیں ان کے پروردگار و آقا کے حضور (اس کی عدالت میںجوابدہی کے لیے ) کھڑا کیا جائے گا اور وہ پوچھے گا :’’کیا (روزِ قیامت، نشا ۃِ ثانیہ اور روزِ حساب و جزا) یہ سب کچھ حق یا سچ نہیں ؟ وہ جواب دیں گے: ’’ہاں!( یہ حق ہے، لیکن ) ہمارے رب !‘‘ (ہمیں معاف کر دے )۔ اس پر وہ فرمائے گا:’’جن حقائق کا تم انکار کرتے تھے، اُن کو بھیانک نتائج و عواقب کی اذیتوں کا مزہ چکھو‘‘۔
</item><item>لیکن جن لوگوں نے لِقّآء اللہ، یعنی اللہ تعالیٰ کے حضور جوابدہی کے لیے کھڑا ہونے کا انکار کیا، انھوں نے (دُنیوی و اُخروی حسنہ کا) گھاٹا کھایا، یہاں تک کہ دفعتاً ان پر آنِ شدنی یا مرگِ مفاجات آگئی (اور ان پر وقتِ نزع) حق ظاہر ہوگیا، تو پکار اٹھے : ’’واحسرتا! ہم سے اس معاملے میں تقصیر ہوئی‘‘۔ اور وہ (قدرت کے قانونِ مُجازات کے مطابق) اس کے نتائج و عواقب کا بارِ گراں اپنی پیٹھوں پر اُٹھائیں گے۔ دیکھو ! کتنا بارِ خاطر ہے بوجھ جو وہ اُٹھائیں گے۔
</item><item>دُنیا کی زندگی تو محض رنگا رنگ کے مشاغل سے عبارت ہے (اہل دنیا کے لیے ) ، لیکن متقی لوگ یا اہلِ آرزو و خشیت، دارُالآخرت، یعنی جنت قرۃ العین کو، ( جو ان کا حُسنُ المآب ہے )، اس سے افضل و احسن سمجھتے اور اس پر ترجیح دیتے ہیں۔ (اس اصلِ عظیم کو) ذرا سوچو تو سہی !۔
</item><item>(ہمارے نبی ؐ!) ہمیں معلوم ہے کہ آپ ان (منکرانِ حق) کی باتوں سے دلگیر ہوتے ہیں (Their talks hurts your heart) ؛ لیکن (اطمینان رکھں ) وہ آپ کو نہیں جھٹلاتے، بلکہ یہ ظالم اللہ تعالیٰ کی آیات، یعنی تعلیمات اور قوانین و احکام کو سچ سمجھتے بوجھتے جھٹلاتے ہیں۔
</item><item>(آپؐ یہ تاریخی واقعیت پیش نظر رکھیں کہ ) آپ سے پہلے بھی ہمارے رسولوںؑ کی تکذیب کی جاچکی ہے ؛ او روہ اُنھیںدُکھ دیے گئے ہیں، لیکن انھوں نے ان سب کو حوصلے اور ثابت قدمی سے برداشت کیا ( اور اپنا وظیفۂ رسالت ادا کرتے رہے) ، یہاں تک کہ ان کو ہماری امداد آن پہنچی۔ (یہ اللہ تعالیٰ کا قاعدہ و دستور ہے) اور اللہ تعالیٰ کے قاعدے اور دستور کو کوئی بدل نہیں سکتا۔ چنانچہ ہمارے رسولوں ؑ کے وقائع میں سے بہت سے تو آپ کو پہنچ چکے ہیں۔
</item><item>اور (میرے نبی ؐ!) اگر اُن کی پہلو تہی (Shunning) آپ پر شاق گزرتی ہے (تو گزرے، آپ کچھ نہیں کرسکتے)۔ اگر آپ کے مقدور میں ہو تو زمین کے اندر کوئی سُرنگ (Tunnel) ڈھونڈ لیں یا آسمان میں سیڑھی (Ladder) لگا کر چڑھ جائیںاور ان کے لیے کوئی معجزاتی شے تلاش کر لائیں (لیکن وہ پھر بھی ایمان لانے کے نہیں )۔ اگر اللہ تعالیٰ کے قانونِ مشیت و تدبیری کا فیصلہ ہوتا ہے تو وہ ان سب کو ہدایت،، یعنی راہِ راست پر اکٹھا کر سکتا تھا ( لیکن اُس نے ایسا اس لیے نہیں کیا کہ ایسا کرنا انسان کی آزادیِ فکر و عمل کو سلب کرنے کے مُترادف ہوتا ؛ لہٰذا آپؐ اس اصلِ عظیم کو سمجھیے ) اور حقیقت نا شناس لوگوں میں سے نہ ہوجائیے۔
</item><item>اصل یہ ہے کہ آپ کی دعوتِ (اسلام) صرف وہی قبول کرتے ہیں، جو (گوشِ حق نیوش سے ) سُنتے ہیں ، لیکن مُردے نہیں، یعنی جن کا حسی ۔ قلبی نظام معطل ہوچکا ہے ( وہ آپ ؐ کی بات سُن ہی نہیں سکتے تو اُسے قبول کیسے کریں گے)؟ اللہ تعالیٰ (بروزِ قیامت) ان کو زندہ کرکے اُٹھائے گا؛ پھر وہ اس کے حضور جوابدہی کے لیے لَوٹائے جائیں گے۔
</item><item>اور (یہ ہٹ دھرم اعتراض کے طور پر ) کہتے ہیں کہ اس (رسولؐ) پر کوئی معجزاتی نشانی (Miraculous sign) کیوں نازل نہیں ہوتی ؟ آپ جواب دیں کہ اللہ تعالیٰ یقینا اس کی قدرتِ کاملہ رکھنے والا ہے کہ کوئی معجزاتی نشانی اُتارے، لیکن اکثر لوگ (ایسا نہ کرنے کی علت تامہ کو) نہیں جانتے۔
</item><item>دراصل زمین میں جو بھی چلنے پھرنے والے جاندار (Creatures) ہیں ، اور جو بھی بال و پر اُڑنے والے جانور ہیں ، سب (اے بنی نوعِ انسان!) اصل (یا Origin ) کے اعتبار سے تمھاری طر ح کی اُمتیں (نمبر ۸) یا ہم کیش و ہم مشرب قومیں (Communities) ہیں ؛ اور ہم نے ان سب کے احوال و ظروف کو الکتاب یا لوحِ محفوظ میں درج کرنے سے قطعاً صرفِ نظر نہیں کیا۔ انجامِ کار ، ان یعنی سب بنی نوعِ انسان کو (محاسبہ و جزا کے لیے ) اکٹھا کرکے ان کے پروردگار و آقا کے حضور پیش کیا جائے گا ۔ حواشی نمبر ۸ - اس کرہ ارضی کی کل مخلوقات ، بشمول انسان پانی سے پیدا ہوئی تھی(الانبیآء ۲۱:۳۰؛ النور ۲۴:۴۵؛ الفرقان ۲۵: ۵۱) اس لیے اصل کے اعتبار سے ہم مثل ہیں۔
</item><item>جو لوگ ہماری آیات، یعنی تعلیمات اور قوانین و احکام کو جھٹلاتے ہیں ، وہ (ایک تو کفر و شرک اور جہل و نفاق کے ) اندھیروںمیں (ہیں ، اور دوسرے ) بہرے (نمبر ۹) (Deaf) اور گونگے (نمبر ۱۰) ہیں ۔ (قدرت کا قانونِ احترام آرزو اور قانون مشیت یہ ہے کہ) جو لوگ راہِ راست کو گم کرکے جہنم کی راہوں پر چلنے کو ترجیح دیتے ہیں، اللہ تعالیٰ اُنہیں اُنہی راستوں پر چلنے دیتا ہے (ان پر جبر نہیں کرتا) بخلاف اس کے، جو لوگ جنت کی راہِ راست پر چلنے کی طلب و جستجو کرتے ہیں، اُنھیں اس پر لگا دیتا ہے۔ حواشی نمبر ۹ - صُم ُ ٗ یا بہرے: اصطلاحِ قرآنی میں اس کا مطلب ہے، ایسے لوگ جو گوشِ حق نیوش نہ رکھتے ہوں، یعنی وہ نہ تو خود سچے ہوتے ہیں ، اور نہ سچ سننے کا دماغ رکھتے ہیں نہ یارا۔ نمبر ۱۰ - بُکم ُ ٗ: گونگے : اس قرآنی اصطلاح کا مطلب ہے ایسے پرے درجے کے جھوٹے لوگ جو سچ بولتے ہیں نہ سچ کہنے کا دماغ رکھتے ہیں نہ حوصلہ۔
</item><item>(اے پیغمبر ؐ! ان مشرکوں سے )پوچھیے: کیا تم نے کبھی اس واقعیت میں غور و فکر کیا ہے اگر (قدرت کے قانونِ مجازات کے مطابق تمھارے شرک و کفر کے نتیجے میں) تم پر عذاب ٹوٹ پڑے یا تم پر آنِ مرگِ ناگہانی (یا ناگہاں موت کی گھڑی) آجائے تو(اس سے نجات پانے کے لیے ) تم اللہ کو یا غیر اللہ ، یعنی اللہ تعالیٰ کے سوا کسی اور ہستی کو پکارو گے؟ (تم یقینا اللہ تعالی کو پکارو گے )! اس کا سچا جواب دو اگر تم سچے ہو تو۔
</item><item>یقینا تم (مصیبت کے وقت ) اُسی (وحدہٗ لا شریک ) کو پکارتے ہو۔ پھر جس مصیبت وغیرہ کو دور کرنے کے لیے اُسے پکارتے ہو، اور وہ (اپنے قانونِ مشیت و تدبیری کے مطابق) اُسے دور بھی کردیتا ہے ، اس وقت تم اس کے مفروضہ شریکوں کو بھول جاتے ہو (نمبر ۱۱)۔ حواشی نمبر ۱۱ - مفروضہ شریکوں کو بھول جانا اس حقیقتِ نفس الامری پر دلالت کرتا ہے کہ تم عقلاً و فطرۃً جانتے ہو کہ اللہ تعالیٰ وحدہٗ لا شریک ہے اور صرف وہی مستجیبُ الدعوات اور مشکل کشا و کارساز ہے ۔
</item><item>اور ہم آپ سے پہلے بھی اُمتوں ، یعنی ہم مشرب و ہم کیش قوموں (Communities) میں اپنے رسول ؑ بھیجتے رہے ہیں (کیونکہ وہ سرکش و شقی القلب ہوجاتے تھے؛ لہٰذا): ہمارے قانونِ مُجازات کے مطابق وہ مصائب و شدائد (Tribulations) اور مفلوک الحالی (Adversity) میں مبتلا ہوتے رہے تاکہ ان کے دل پسیج جائیں اور ان میں سعادت و رقت پیدا ہوجائے۔
</item><item>(لیکن اس عبرتناک واقعیت میں غور و کرو کہ ) جب ان کو مصائب و شدائد نے گھیرا تو اُنھوں نے کیوں عاجزی و فرماں برداری اختیار نہیں کی؟ (اس کی وجہ یہ تھی کہ اِمتدادِ وقت کے ساتھ) ان کے دل او رزیادہ سخت ہوتے گئے ، اور شیطان ان کے اعمالِ سُوء ان کی نظروں میں حسین بنا کر دکھاتا تھا ۔
</item><item>جب اُنھوں نے اُن (قوانین و احکام او رتعلیمات ) کو فراموش کر دیا، جن پر عمل کرنے کی اُنھیں باربار یاد دہانی کرائی گئی تھی تو ہم نے اُن پر ہر طرح کی نعمتوں کے دروازے کھول دیے، یعنی اُن کو نعمتیں فراوانی سے عطا کرتے رہے ، یہاں تک کہ وہ ہماری اس عطا پر خوشیاں منانے اور اترانے لگے تو ہمارے قانونِ مُکافاتِ عمل نے دفعتاً ان کو اپنی گرفت میں لے لیا اور وہ مایوس (Despair) ہو کر رہ گئے؛ یایاسیّت و قنوطیت کے شکار ہوگئے ۔
</item><item>تو (ہمارے قانونِ مجازات و تدبیری کے مطابق) اس قوم کی بیخ کنی کر دی گئی یا جڑ کاٹ دی گئی (Were annihilated) ، جن کے افرادظلم، یعنی شرک و کفر اور لوگوں کے بنیادی حقوق بشمول حق معلوم (نمبر ۱۲) غصب کرتے تھے۔ (ایسے مشرک و کافر اور غاصب ستمگروں سے مظلوم و محروم لوگوں کو نجات دینے والا) تعریف و ستائش کا سزا وار حقدار صرف اللہ تعالیٰ -- کل عوالم کی مخلوقات کا پروردگار و آقا ہے ۔ حواشی نمبر ۱۲ - حق معلوم سے مراد مساوی پیداواری حصہ ہے ، جس کے کل افرادِ نسلِ انسانی حقدار ہیں۔
</item><item>ان سے پوچھو ! کیا تم نے کبھی اس بات میں تفکر بالحق کیا ہے کہ اگر اللہ تعالیٰ تمھاری سماعت اور بصارت (= بینائی) کو سلب کر لے اور تمھارے دل و دماغ کو مُہر بند کردے یعنی تمھارے حسی۔ قلبی نظام کو معطل کردے اور تُم معنوی طور پر بہرے اور اندھے بن جائو، اور تمھاری سوچنے سمجھنے کی صلاحیت ضائع ہوجائے تو اللہ تعالیٰ کے سوا اور کون معبود ہے جو اِن (غیر مترقبہ نعمتوں ) کو تمہیں واپس دلا سکتا ہے؟ دیکھو او رغور کرو کہ ہم کس طرح اپنی آیات، یعنی تعلیمات اور احکام و قوانین کو گُونا گُوں اسالیب میں بیان کرتے رہتے ہیں، پھر بھی یہ لوگ ان سے آنکھیں چُراتے ہیں۔
</item><item>ان سے پوچھو! کیا تم نے کبھی اس امر میں تفکر بالحق کیا ہے کہ اگر تم پر اللہ کا عذاب اچانک بے خبری میں آجائے یا کھلے بندوں، تو کیا ظالموں کے سوا کوئی (بیگناہ ) بھی ہلاک ہوگا؟
</item><item>(اے بنی نوعِ انسان! ہمارے رسولوں ؑ سے متعلق یہ عقیدہ رکھنا کہ وہ شفیع و مددگار، مشکل کشا و حاجت روا، کارساز و ررازق، مجیب الدعوات و عالم الغیب یا حاضر و ناظر ہیں ، شرک ہے ۔ ان کا وظیفہ صرف یہ تھا کہ ) ہم اپنے رسولوں ؑ کو صرف لوگوں کو (ان کے اعمالِ صالحہ کے اجرِ حسنہ) کی بشارت دینے اور (ا ن کے اعمالِ سُوء کے خوفناک و غم انگیز نتائج و عواقب سے ) متنبہ کرنے کے لیے بھیجتے رہے ہیں۔ اصل یہ ہے کہ جو لوگ ایمان لے آئے، یعنی اللہ تعالیٰ کا نظام زندگی قبول کرلیں اور اپنی اصلاح کر لیں، یعنی اپنا تزکیۂ نفس کرکے اپنے خُلق و کردار کو حسین بنا لیں تو ان پر نہ تو خوف و خطر مسلط ہوگا اور نہ وہ رہین غم و الم ہی ہوں گے ۔
</item><item>جولوگ ہماری آیات ، یعنی قوانین و احکام او رتعلیمات کو جُھٹلاتے ہیں (اور ان پر عمل نہیں کرتے ) تو اُنھیں اپنی اس نافرمانی کے نتیجے میں عذاب کا مزہ چکھنا ہوگا ۔
</item><item>(میرے نبی ؐ!) آپ اس حقیقت کا اعلان کر دیجیے کہ ’’اے لوگو! میں تم سے یہ نہیں کہتا کہ میر ے پاس اللہ کے خزانے ہیں (نمبر ۱۳) ؛ اور نہ یہ کہ میں غیب کا علم رکھتا ہوں، نیز میں یہ بھی نہیں کہتا کہ میں فرشتہ ہوں۔ (اصل یہ ہے کہ ) میں تو فقط ان احکام کا اتباع کرتا ہوں جو مجھے وحی کیے جاتے ہیں۔ پوچھیے: کیا اندھا اور بینا برابر ہوسکتے ہیں؟ یعنی حقیقت آشنا اور حقیقت نا آشنا ایک جیسے نہیں ہوسکتے )۔ لہٰذا (ان حقائق میں) کیوںغور و فکر نہیں کرتے ؟ (اگر تفکر بالحق کرو گے تو تم پر حقائق آشکارا ہوجائیں گے )۔ حواشی نمبر ۱۳ - اللہ کے خزانے: اس اصطلاحِ قرآنی کا مطلب ہے : اللہ تعالیٰ کی کل نعمتوں، مثلاً مال و منال، علم و قدرت او ررزق وغیرہ وغیرہ کے خزانے۔
</item><item>اور (اے نبی ؐ!) آپ اس (قرآن کے قوانین و احکام او رتعلیمات ) کے ذریعے ان لوگوںکومتنبہ کرتے رہیے جو (ایمان بالآخرت رکھتے اور قانونِ مُکافاتِ عمل کو مانتے ہیں ، اور اس لیے ) اپنے ربّ کے حضور اکٹھا ہونے سے ڈرتے ہیں(اور یقین رکھتے ہیں کہ ) وہاں اللہ تعالیٰ کے سوا ان کا کوئی حامی و مددگار ہوگا نہ شفاعت کرنے والا (Intercessor) ، جو انھیں عذاب سے نجات دلا سکے ) تاکہ ان میں آرزوء ہدایت اور گمراہی کی خشیت و فعال و حرکی رہے ۔
</item><item>(اے نبی ؐ!) آپ ان لوگوں کو جو صبح و شام اپنے پروردگار و آقا کو پکارتے ہیں ، یعنی اس کا ذکر و اذکار کرتے ، اور اس کے قرب و رضوان کی طلب و جستجو کرتے رہتے ہیں، اپنے پاس سے دُور دُور نہ رکھیں، یعنی ان کو (مفلسی و مفلوک الحالی وغیرہ کی بنا ء پر ) اپنے پاس سے دُور دُور نہ رکھیں ، یعنی ان کو (مفلسی و مفلوک الحالی و غیرہ کی بناء پر) اپنی مجلس میں نظر انداز نہ کریں۔ (یاد رکھیں ) اُن کے دفترِ اعمال میں سے کسی عمل کے بھی آپ ذے دار نہیں؛ اور نہ آپ کے دفتر اعمال میں سے کسی عمل کے وہ ذمے دار ہیں (سب کو اپنے کیے کا پھل ملتا ہے؛ لہٰذ آپ ؐ ان کو نظراندازنہ کریں، لیکن) اگر آپ نے انھیں اپنے آپ سے دور رکھا تو پھر آپ زیادتی کرنے والوں میں سے ہوجائیں گے۔ (وجہ یہ ہے کہ کل مؤمن بھائی بھائی ہیں (الحجرات ۴۹:۱۰)، یعنی رشتہ ء اُخوت میں منسلک ہیں ، ان کو جدا کرنا زیادتی ہے) ۔
</item><item>اصل یہ ہے کہ ہم اس طرح بعض (مالدار) لوگوں کو بعض (مفلوک الحال ) لوگوں کے ذریعے آزماتے رہتے ہیں تاکہ وہ انھیں دیکھ کر کہیں!’’کہیں یہ ہیں وہ لوگ (حقیر و مفلوک الحال ) جن پر اللہ تعالیٰ نے ہمارے درمیان احسان کیا، یعنی نظام اسلام میں داخل کیا ہے‘‘؟کیا اللہ تعالیٰ اس کی نعمتوں سے مقدور بھر استفادہ کرنے اور اس کے لیے تشکر و ممنونیت کے جذبات رکھنے والے بندوں کو ان سے زیادہ نہیں جانتا (نمبر ۱۴) ۔ حواشی نمبر ۱۴ - اس آیۂٌ فکر انگیز میں یہ اصل مضمر ہے کہ اسلام جو وحدتِ امت او راُخوت و مساوات کا نقیب و علمبردار ہے ، طبقاتی امتیاز کی اجازت نہیں دیتا ۔
</item><item>اور جب آپ کے پاس وہ لوگ آئیں جو ہماری آیات، یعنی تعلیمات و احکام او رقوانین کو تسلیم بالیقین کرتے ہیںتو (ان کی پذیرائی اس طرح کریں) ان سے کہو : تم پر سلامتی ہو، یعنی اللہ تعالیٰ تمھیں اپنے حفظ و امان میں رکھے ! (یہ اصلِ عظیم ہمیشہ پیشِ نظر رکھو کہ) تمھارے پروردگار و آقا نے رحمت کو اپنے اوپر لازم کر رکھا ہے ، یعنی اپنے بندوں سے محبت و احسان کرنا، ان کو دنیوی و اُخروی ھسنہ سے نوازنا اور ان پر رحم و کرم کرنا اس کی ناقابلِ تغیر و تبدل سنت حسنہ ہے ۔ اُمید رکھو کہ تم میں سے اگر کوئی شخص نادانی سے کوئی قبیح و غم انگیز کام کر بیٹھے او رپھر نادم و پشیمان ہو کر اللہ تعالیٰ سے معافی کے لیے رجوع کرے اور اپنی اصلاح کرلے، یعنی اپنے خلق و کردار کی تحسین کر لے تو یقین کرو کہ وہ تو ہے ہی بخشنے اور تحفظ دینے والا --انتہائی ترس کھانے، درگزر کرنے، دُکھ درد دُور کرنے اور محبت و شفقت اور کرم کرنے والا ۔
</item><item>اور اس طرح ہم اپنے قوانین و احکام او رتعلیمات کو شرح و بسط سے بیان کرتے رہتے ہیں تاکہ مجرموں ، یعنی اللہ تعالیٰ کے قوانین و احکام کی خلاف ورزی کرنے والوں کی راہ و روش آشکارا ہوجائے (اور اس راہ میں اور اللہ تعالیٰ کے بندگانِ تسلیم و رضا کی راہِ راست میں فرق پوری طرح واضح ہوجائے )۔
</item><item>(میرے پیغمبر ؐ!) ان (مشرکوں سے صاف کہہ دیجیے کہ تم اللہ تعالیٰ کے سوا جن کو پکارتے ہو (نمبر ۱۵) ، مجھے ان کی عبادت ، یعنی پرستش اور طاعت و بندگی کرنے سے روک دیا گیا ہے ؛ نیز یہ بھی کہہ دیں کہ میں ہر گز تمھاری( گمراہ کن) خواہشات کے پیچھے نہیں لگنے کا؛ا گر ایسا کروں گا تو گمراہ ہوجائوں گا او ر(جنت کی) راہِ راست پر چلنے والوں میں سے نہیں رہوں گا۔ حواشی نمبر ۱۵ - غیر اللہ کو پکارنے کا مطلب ہے : اُن کا نعرہ مارنا؛ اُن کی حمد و ثنا کرنا یا بھجن گانا، اُن کا وظیفہ و وِرد کرنا، اُن سے استمداد و اِستعانت یا حاجت روائی و مشکل کشائی کے لیے استدعا کرنا۔
</item><item>آپ ان سے صاف کہہ دیں کہ میں یقینا اپنے پروردگار و آقا کی طر ف سے روشن دلیل راہ پرقائم ہوں ، جس کی تم تکذیب کرتے ہو، یعنی ماننے کے بجائے اسے جھٹلاتے ہو۔ (ایسا فیصلہ کرنا اللہ تعالیٰ کے قانونِ تدبیری پر منحصر ہے) ۔ میرے پاس وہ نہیں جس کے لیے تم جلدی مچاتے ہو، یعنی مجھ میں تکذیب کرنے والوں کو سزا دین کا مقدور نہیں ۔ اصل یہ ہے کہ حکم و فرمان جاری کرنے کا اختیار صر ف اللہ تعالیٰ کو ہے، کسی او رکو نہیں ہے ۔ وہ سچی باتیں ہی بیان کرتا ہے، او رحق و باطل میں احسن طریق سے فیصلہ کرنے والا ہے ۔
</item><item>یہ بات بھی ان پر واضح کر دیںاگروہ (چیز یا سزا ) جس کے لیے تم بیتاب (Impatient)ہو رہے ہو ، میرے اختیار میں ہوتی تو میرے اور تمھارے درمیان کب کا فیصلہ ہوچکا ہوتا : اور اللہ تعالیٰ خود شاہد (نمبر ۱۶) ہے کہ وہ ظالموں (کو ان کے شرکو کذب کی سزا ملنے کے وقت ) کو خوب جانتا ہے۔ حواشی نمبر ۱۶ - متن میں وہ لفظِ واللہ آیاہے، جس کے معانی اللہ کی قسم یا اللہ شاہد ہے بھی آتے ہیں۔
</item><item>اور (اصل یہ ہے کہ) غیب کی چابیاں یا وسائل صرف اس (اللہ) کے پاس ہیں، جن کو اس کے سوا کوئی اور نہیں جانتا، (یعنی کل مادی و لطیف اشیاء جو جملہ مخلوقات کے علم و نظر سے مخفی ہیں ، وہ اللہ تعالیٰ پر مشہود و آشکارا ہیں؛ اور اس کے سوا کوئی اور ان مغیبات کا علم نہیں رکھتا ) ؛ نیز جو چیزیں خشکی او رپانی (= بحر و بر) میں ہیں ، وہ سب کا علم رکھتا ہے ، اور درختوں ، پودوں وغیرہ سے کوئی پتہ نہیں گرتا، اور اراضی کے اندر اندھیروں میں اناج کا کوئی دانہ نہیں پھوٹتا، مگر یہ کہ وہ اُسے جانتا ہے، اور نہ خشک نہ تر کوئی ایسا پھل نہیں مگر وہ اس کے بیان کرنے والے نوشتے میں مندرج ہے (یعنی اس کے بیمثال اُلوہی کیسٹ (Cassette) میں ریکارڈ شدہ ہے ) (نمبر ۱۷)۔ حواشی نبر ۱۷ - اس کے لیے قُرآن حکیم نے ’’لوحِ محفوظ ‘‘ کی بھی تعبیر اختیار کی ہے ۔
</item><item>اور وہی (اللہ) ہے ، جو تمھیں رات کو وفات دیتا ہے (یعنی نیند میں تمہارا نفس وقتی طو رپر لے جاتا ہے ) (نمبر ۱۸) ؛ نیز دن میں جو تم کاوشیں کرتے رہتے ہو ، اُسے خوب جانتا ہے ۔ پھر(استراحت نیند کے بعد) دن میں تمھیں بیدار و فعال کرتاہے (یہ سلسلہ جاری رہتا ہے) ، تاک تم معین عمر کی مدت پوری کرو۔ آخرِ کار ، تمھیں (جوابدہی و جزا کے لیے) اس کے حضور لَوٹ کر جانا ہے ؛ پھر تم پر وہ سب کچھ آشکارا کرے گا جو تم کرتے رہتے تھے۔ حواشی نمبر ۱۸ - دیکھیے الزمر ۳۹: ۴۲؛ نفس کے لیے یہ تلمیذ القرآن’’مشخصہ‘‘ (Thing personified) کی اصطلاح بھی استعمال کرتا ہے۔
</item><item>اور وہ اپنے بندوں پر کامل غلبہ و تسلط رکھنے والا (Omnipotent) ہے، اور تم پر محافظ (Guardians) بھیجتا ہے، یہاں تک کہ جب تم میں سے کسی کو موت آتی ہے تو اس کے فرستادہ (فرشتے) اس کا نفس لے جاتے ہیں (نمبر ۱۹)، اور وہ اپنے فریضے (Duty) میں قطعاً کمی بیشی نہیں کرتے۔ حواشی نمبر ۱۹- نفس( نہ کہ روح) موت کی لذت سے آشنا ہوتا ہے ، اور اسے ہی نیند میں وقتی طور پر اور موت میں قیامت تک کے لیے، لے جایا جاتا ہے : دیکھیے انبیآء ۲۱:۳۵؛ العنکبوت ۲۹:۵۷ اور الزمر ۳۹: ۴۲۔
</item><item>بعد ازاں (عالمِ برزخ میں رہنے کے بعد کل نفوس) اپنے حقیقی والی و سرپرست اللہ تعالیٰ کے (حضور محاسبہ و جزا کے لیے ) لَوٹائے جائیں گے ۔ یاد رکھو ! وہاںحکم صرف اسی کا چلے گا، ( کیونکہ فقط ایک وہی حکَم اور صاحبِ اختیار ہے ، اور کوئی نہیں ہے : ) اور وہ انتہائی تیزی سے، یعنی ساتھ ساتھ حساب چکانے والا ہے (نمبر ۲۰)۔ حواشی نمبر ۲۰ - اس کا ایک مفہوم یہ ہے کہ انسان کے ہر عمل کے اثرات اس کی نوعیت کے مطابق اس کے قلب پر مُرتسم ہوجاتے ہیں ؛ اور حسنات سے منفی و قبیح اثرات محو بھی ہوتے جاتے ہیں۔ دُوسرے، انسان کی حرکات وسکنات بالکل ساتھ ساتھ اس کے گلے میں نصب غیر مرئی اُلوہی وڈیو کیسٹ میں ریکاڑ ہوگی جاتی ہیں، جسے قیامت کے روز اُسے دکھایا جائے گا۔
</item><item>(ان لوگوں کو عبرت دلانے کے لیے ) پوچھیے کہ کون تمھیں زمین اور سمندروں کے اندھیروں، یعنی مصائب و خطرات (Afflictions and perils ) سے نجات دیتا ہے جب تم آہ و زاری کرتے یا دل میں چپکے چپکے اُسے (امداد کے لیے ) پکارتے ہو (Call upon Him ) ؛ اور (کہتے ہو) اگر وہ ہمیں اِن سے نجات دلادے تو ہم (اس کے ) شکر گذار بندے بن کر رہیں گے (نمبر ۲۱)۔ حواشی نمبر ۲۱ - شاکرین یا شکر گذار سے مُراد اللہ تعالیٰ کے بندگانِ تسلیم ورضا ہوتے ہیں ؛ اور وہ اس کی عطا کردہ نعمتوں کا استعمال اس کے احکام کے مطابق کرتے ہیں ؛ نیز وہ اپنے مال و دولت میں اہلِ احتیاج کا حق معلوم تسلیم بالعمل کرتے ہیں۔
</item><item>آپ ان پر واضح کر دیں کہ یہ اللہ تعالیٰ ہی ہے جو تمھیں ان (مصائب و خطرات) سے، اور ہر قسم کے غم و الم سے نجات دیتا ہے ۔ اس کے باوجود تم (کتنے ظالم و جاہل ہو کہ) شرک کرنے لگتے ہو، یعنی اس کی ذات و صفات ، قوانین و احکام اور تعلیمات و اُمورِ حکمرانی میں غیر اللہ کو اس کے شریک و سہیم ماننے لگتے ہو۔
</item><item>تمہارے پائوں تلے سے تم پر عذاب مسلط کرے (نمبر ۲۲)؛ یا تمھیں فرقوں میں گَڈ مَڈ کر دے اور ایک کو دوسرے سے بھڑا دے اورتمھیں خانہ جنگی کے شدائد کا مزہ چکھا دے۔ غور کی نظروں سے دیکھو کہ ہم اپنی آیات، یعنی تعلیمات و احکام، قوانین ، تاریخی واقعات، معجزات اور انقلابات کو کیسے کیسے (بلیغ ) انداز میں دُہراتے رہتے ہیں تاکہ وہ ان کو بخوبی سمجھ سکیں۔ حواشی نمبر ۲۲ - اس کا مطلب ہے کہ اگر اللہ تعالیٰ کسی قوم کو اس کے مشرکانہ عقائد و افعال یا دیگر اعمالِ سُوء کے نتیجے میں (اپنے قانونِ مجازات و تدبیری کے مطابق ) سزا دینا چاہے تو وہ اس پر فضا سے اجرامِ فلکی کے انتشار یا تصادم سے گرنے والے تودوں (Mass) کے سبب، نیز میزائلوں ، بموں، ایٹمی بموں وغیرہ وغیرہ کی بارش کرا سکتا ، یا طوفانِ باد و باراں اور آتش فشاں پہاڑوں کے لاوے سے تباہی مچا سکتا ہے؛ اسی طرح وہ زمین کے نیچے سے زلزلوں یا سیلابوں او رطوفانی آگ وغیرہ وغیرہ کے ذریعے اُسے ہلاک و برباد کرا سکتا ہے ؛اس لیے کہ وہ ہر چیز جو وہ کرنا چاہتا ہے ، اُسے کرنے کی قدرتِ کاملہ کا مالک ہے۔
</item><item>(میرے پیغمبرِ آخرؐ! ) آپ کی قوم کے لوگوں نے بھی اسے، یعنی قرآن مجید کو جھٹلایا ہے (Have rejected it)۔ او روہ سرا سر قائم و دائم رہنے والی سچائی ہے ۔ انھیں جتا دیجیے کہ میں تُمھارے اعمال کا ذمے دار ہوں نہ داروغہ (کیونکہ دین میں جبر و اکراہ روا نہیں ہوتا اور ہر شخص اپنے اعمال کے نتائج و عواقب کا رہین ہے )۔
</item><item>(یاد رکھو!) ہر بات ( جو اس میں بطورِ پیش گوئی کہی گئی ہے، اس) کے پورا ہونے کا وقت مقرر ہے؛ چنانچہ تمھیں جلد معلوم ہوجائے گا۔
</item><item>اور جب لوگوں کو دیکھو کہ ہماری آیات ، یعنی تعلیمات او راحکام و قوانین سے متعلق یا وہ گوئیاں کر رہے ہیں تو ان سے کنارہ کشی کر لو، یہاں تک کہ وہ دوسری باتوں میں لگ جائیں۔ اگر شیطان تمھیں ایسا کرنے سے بھلا دے تو یاد آنے پر ایسے ظالم لوگوں کی مجلس میں ہرگز نہ بیٹھو۔
</item><item>ان یاوہ لوگوں کے اعمال میں سے کسی ایک عمل کے بھی اہل آرزو و خشیت ذمے دار نہیں ، البتہ ان میں تقویٰ کا احیاء کرنے کی خاطرانھیں پندو نصیحت کرنا متقیوں پر لازم ہے (نمبر ۲۳)۔ حواشی نمبر ۲۳- وجہ یہ ہے کہ امر بالمعروف و نہی عن المنکر کا فریضہ سر انجام دینا اہلِ ایمان پرفرض ہے۔
</item><item>(میرے پیغمبرؐ !) آپ ان لوگوں سے تعرض نہ کریں جنھوں نے اپنے دین یا اللہ تعالیٰ کے نظام حیات کلی کو تفنن طبع کا سامان اور مشغلہ بنا رکھا ہے ؛ اور دنیا کی زندگی نے اُنھیں فریب میں مبتلا (اور آخرت سے غافل) کر رکھا ہے ؛ لیکن اُنھیں نصیحت بالقرآن (نمبر ۲۴) کرتے رہیں تاکہ کہیں ایسا نہ ہو کہ کوئی شخص اپنے اعمالِ سُوء کی پاداش میں دُنیوی و اُخروی حسنہ سے محروم ہو کر ہلاکت میں پڑ جائے۔ وہاں اللہ تعالیی کے سوا اُس کا کوئی حامی و مددگار نہ ہوگا نہ سفارشی (کہ اُسے عذاب سے چھڑا لے ) ؛ نیز اگر وہ ہر وہ چیز( جو کائنات میں ہے ) بطور معاوضہ (Compensation) دنیا بھی چاہے تو اس سے قبول نہیں کی جائے گی۔ یہ لوگ ہیں ، جن کو ان کی سیِّآت کی پاداش میں حسنات سے محروم کر کے ہلاکت میں ڈالا گیا ہے ۔ ان کے پینے کو کھولتا ہوا پانی اور سہنے کو کربناک اذیتیں ہوں گی ، بوجہ اس کے کہ وہ کفر کرتے تھے، یعنی اللہ تعالیٰ کے نظام حیات کلی کو قبول کرنے سے انکار کرتے تھے۔ حواشی نمبر ۲۴ - نصیحت بالقرآن : یعنی قرآن حکیم کی تعلیمات کے ذریعے پند و نصیحت کرنا۔
</item><item>آپ (ان مشرکوں کو ناصحانہ انداز میں سمجھائیے او ر) کہیے : کیا ہم اللہ تعالیٰ کو (جو قادرِ مطلق ہے ) چھوڑ کر اِن ہستیوں کو (استمداد و استعانت ، فوز و فلاح ، مشکل کشائی و حاجت روائی وغیرہ وغیرہ کے لیے ) پُکاریں ، جو ہمیں منفعت (یافائدہ) پہنچا سکتی ہیںنہ مضرت (یا نقصان) تاکہ ہم (اس مشرکانہ فعل کے سبب ) اُلٹے (جہالت و ضلات کی طرف) پلٹ جائیں ، جبکہ اللہ تعالیٰ ہمیں ہدایت دے چکا ہے ، یعنی ہمیں اپنی جنت قرۃ العین کی حسین و فطری راہ راست پر لگا چکا ہے؛ نیز ہماری حالت اُس شخص جیسی ہوجائے ، جسے شیاطین ، یعنی شریر و عیار اورنا فرمان و گمراہ لوگوں نے خواہشات کے سبز باغ دکھا کر بھٹکا دیا ہو اور وہ زمین میں مارا مارا (Bewildered) پھر رہا ہو، اس کے ایسے رفیق بھی ہوں جو اُسے راہِ راست کی طرف بُلا رہے ہوں اور کہہ رہے ہوں کہ(کہاں پھررہے ہو؟ )ٰ ہماری طرف آئو ۔ (میرے پیغبرؐ! ان راہ گم کردہ ) لوگوں پر واضح کر دیں کہ اللہ تعالیٰ کی ہدایت ہی ’’الھُدیٰ ‘‘، (نمبر ۲۵) یعنی حقیقی ہدایت ہے ؛ اور ہمیں حکم دیا گیا ہے کہ ہم سب جہانوں کی مخلوقات کے پروردگار وآقا کے احکام و قوانین کے سامنے سرِ تسلیم خم کر دیں (یعنی بغیر حیل و حجت کے مان لیں اور ان پر عمل کریں)۔ حواشی نمبر ۲۵ - اللہ کی ہدایت: اس کا مطلب ہے کہ صرف وہی راستہ سچااور جنت کو جانے والا ہے، جو اُس نے بتایا ہے : اس کے سوا باقی سب راستے جھوٹے اور جہنم کو لے جانے والے ہیں؛ اسی طرح فقط وہی ہدایت (Directions) سچی ہیں جو اُس نے سچے راستے پر چلنے کے لیے دی ہں۔ ہدایات سے مراد اللہ تعالیٰ کے قوانین و احکام اور تعلیمات و اُصول ہیں۔
</item><item>نیز یہ کہ نظامِ صلوٰۃ قائم کر او راللہ تعالیٰ کی طلب و آرزو کرتے اور اس کے قانونِ مُکافاتِ عمل سے ڈرتے رہو؛ او روہ اللہ ہی ہے ، جس کے حضور تم سب (محاسبہ و جزا کے لیے ) جمع کیے جائو گے۔
</item><item>اور وہ اللہ ہی ہے، جس نے افلاک یا آسمانوں او رکرہ ارضی یا زمین کو مستقل افادی و جمالیاتی (Permanent beneficial, aesthetic, scientific and purpposeful values ) کے ساتھ ارتقائی انداز میں تخلیق کیا ہے (کہ ایسا کرنا اس کی سنت حسنہ ہے ، جس پر مشاہد شاہد ہے (نمبر ۲۶)اس ساعت ( کی وقوع پذیری شدنی ہے ) جب وہ کہے گا: ’’ہوجا، تو (قیامت قائم ہوجائے گی ‘‘ ۔ اس کی (یہ ) بات سچی اور پکی ہے ، ہو کررہے گی۔ اور اُس وقت حکمرانی کا اختیار کلی صرف اُسی کے پاس ہوگا ، جب صُور میں پھونکا جائے گا، یعنی جب کل بنی انسان کے صُوری پیکروں کو از سر نو زندہ کیا جائے گا ۔ وہ غیب و مشہور اور مرئی۹(Visible) و غیر مرئی (Invisible) اشیاء و واقعات او رحقائق و اسرار کا علم کلی رکھنے والا؛ او روہ انتہائی دانشمند ی اور کمال دانشمندی سے اپنے امور سر انجام دینے والا -- معلومات کلی رکھنے والا ہے۔ حواشی نمبر ۲۶ - اللہ تعالیٰ کی تخلیقی فعلیت (Creative activity) کی امتیازی خصوصیت، جس پر مشاہدہ و علم بلکہ خود قرآنِ حکی شاہد ہے،یہ ہے کہ وہ جمالیاتی - اِرتقائی، نیز ترویجی۔ حکیمانہ او ربا مقصد ہوتی ہے۔
</item><item>اور (یہ کتنا انقلاب آفریں واقعہ تھا) جب(مُوحِّد بیٹے ) ابراھیم ؑ نے (اپنے مُشرک) باپ آزر سے کہا تھا: (حیرت ہے کہ ) تم (ّخود تراشیدہ) مجسموں او رمُورتیوں کو اپنے معبود و مُطاع بناتے ہو ۔ میں تم سب کو مُنہ بولتی گمراہی میں دیکھتا ہوں۔
</item><item>اور ہم نے ابراھیم ؑ کو اس انداز سے آسمانوں اور زمین کی بادشاہت ، یعنی اپنے نظام کائنات کی کارکردگی کا مشاہدہ کرایا تھا کہ وہ (براہینِ قاطع کے ساتھ ) یقینِ محکم رکھنے والوں میں سے ہوجائے (نمبر ۲۷)۔ حواشی نمبر ۲۷ - اس مشاہدہ علت غائی یہ تھی کہ انسان کو حقائق کا مشاہدہ بھی ہو او رمشاہدے کی سچائی پر یقینِ کامل بھی ہو تو وہ دوسروں پر وثوق سے حجت قائم کر سکتا ہے ۔
</item><item>(اس اور اگلی آیات کو سمجھنے کے لیے ان کے پس منظر سے آگاہی حاصل کرلینا ناگزیر ہے۔ حضرت ابراھیم علی السلام کے مشاہدات سے مقصود ، اُن کی نجوم پرست قوم کے مشرکانہ عقائد کا بطلان کرناتھا۔ چنانچہ انھوں نے اپنی قوم کے لوگوں کو رات کے وقت اکٹھا کیا۔ پھر) جب کائنات رات کی تاریکی میں ڈوب گئی تو اُس نے ایک روشن تارا دیکھا جس پر اُس نے (لوگوں سے کہا)’’کیا یہ میرا پروردگار و آقا ہے‘‘؟ لیکن جب وہ غروب ہوگیا تو بولا : ’’(میرا رب تو غروب و گم ہوگیا او ) میں غروب و گم ہونے والے (اربا ب کو پسند نہیں کرتا ‘‘۔
</item><item>پھر جب (حضرت ) ابراھیم ؑ نے چاند کو چمکتے دیکھا تو اُس نے (نجوم پرست لوگوں سے کہا) : ’’تو یہ ہوگا میرا ربّ‘‘ چنانچہ وہ بھی ڈوب کر گم ہوگیا تو ا(ان سے) کہنے لگا: ’’اگر میرا ربّ مجھے راہِ راست دکھا نہ چکا ہوتا تو میں بھی (تمھاری طرح ) راہِ راست سے بھٹک جانے والے لوگوں میں سے ہوتا۔
</item><item>پھر (نمودِ سحر کے وقت) سُورج کو درخشاں دیکھا تو (نجوم پرستوںسے ) کہنے لگا : ’’پھر یہ ہوگا میرا ربّ، کہ یہ سب سے (بہت ) بڑا ہے‘‘۔ پھر وہ بھی غروب و گم ہوگیا تو پکاراُٹھا : ’’اے میری قوم کے لوگو! جن ہستیوں کو تم (اللہ تعالیٰ کی) شریک و سہیم مانتے ہو اور ان کی پرستش کرتے ہو، میں ان سے متنفر ہوں (نمبر ۲۸) ۔ حواشی نمبر ۲۸ - یہ اصل پیشِ نظر رکھنا چاہیے کہ مذکورہ واقعہ ایک شب و روز کا نہیں تھا، بلکہ ایسا کرنا حضرت ابراھیم علیہ السلام کی تبلیغِ توحید کا معمول رہا تھا۔ تارے، چاند اور سورج کے طلوع و غروب کو دکھا دکھا کر حضرت ابراھیم علیہ السلم اصنام پرستوں کو یہ حقیقت باور کرانا چاہتے تھے کہ اللہ تعالیٰ غروب و فنا ہونے سے منزہ و ماوراء ہے ، لہٰذا نجوم ، ربّ نہیں ہوسکتے۔ یہ دراصل حضرت ابراھیم علیہ السلام کا مشاہداتی طریقِ استدلال(Visual way of reasoning) تھا، جس کے ذریعے وہ شرک و نجوم پرستی کے خلاف جہاد کرتے تھے۔
</item><item>اور (جہاں تک میرا تعلق ہے میں اعلان کر تا ہوں کہ ) میں (ہر قسم کے اصنام او راصنام پرستوں سے ) بلا تعلق ہوں ، او ر میں نے اپنی توجہ یکسو ہو کر اُس ذات میں مرتکز کر رکھی ہے، جس نے آسمانوں اور زمین کو، یعنی کل کائنات کو پہلی بار، بغیر نمونے کے، مرحلہ وار تخلیق کیا (نمبر ۲۹) ہے ؛ اور میں شرک کرنے والوں میں سے نہیں ہوں۔ حواشی نمبر ۲۹ - اس آیۂ توحیدی کااعجاز یہ ہے کہ اس میں لفظ فطرت آیا ہے، جس کے بنیادی معانی ہیں: پہلی مرتبہ شق کرنا، یا ابتداء کرنا (لسان، تاج)۔ قرآن حکیم نے چودہ صدیاں پہلے انسان کو تخلیق کائنات سے متعلق اس انقلاب انگیز واقعیت سے آگاہ کیا تھا کہ اللہ تعالیٰ نے دُخان یا گیسوں کے ایک عظیم منجمد تودے (Mass) کو شق کرکے سماوی و ارضی کروں کو پہلی بار چھےارتقائی ادوار میں تخلیق کیا تھا (حٰم السجدہ ۴۱:۱۱؛ الانبیآء ۲۱: ۳۰؛ نیز مفصل بحث کے لیے دیکھیے مترجم کی کتاب سرگزشتِ فلسفہ حصہ اوّل ، ص ۳۸۲ - ۴۳۹)۔
</item>
        <item>پھر (مشاہداتی (دلائلِ قاطع کے دیکھنے کے باوجود ) ابراھیم ؑ کی قوم کے لوگ اس بحث و تکرار کرتے تھے۔ وہ جواب دیتا : ’’کیا تم اللہ تعالی ٰ کے بارے میں مجھ سے بحث و تکرار کرتے ہو ( اور اپنے خود ساختہ شریکوں اور معبودوں سے مجھے ڈراتے ہو)، حالانکہ اُس نے مجھے جنت کی راہِ راست پر لگایا ہوا ہے ؛ نیز جن کو تم نے اللہ تعالیٰ کے شریک و سہیم او راپنے معبود بنایاہوا ہے ، میں ان سے ہرگز نہیںڈرتا (کیونکہ وہ قطعاً کچھ بگاڑ نہیں سکتے ) ، مگر اللہ تعالیٰ اپنے قانونِ مشیت و تدبیری کے مطابق ایسا کرسکتا ہے۔ میرے پروردگار و آقا کا علم کل موجودات کو محیط ہے۔ کیا تم خوابِ غفلت سے بیدار نہیں ہوگے؟
</item><item>اور میں اُن سے کیسے اور کیوں ڈروں، جن کو تم نے خود ہی اللہ تعالیٰ کے شریک و معاون (اور اپنے معبود) بنا رکھا ہے ، جبکہ تم اللہ تعالیٰ کے شریک و معاون مقرر کرنے سے نہیں ڈرتے ، حالانکہ شرک کرنے کے لیے تم پر کوئی علمی دلیلِ محکم نازل نہیں ہوئی ہے (ڈرنا تو شرک سے چاہیے جو قابلِ معافی ظلم عظیم ہے۔ اگر تم جانتے بوجھتے ہو تو (سوچو اور جواب دو کہ) دونوں فریقین، یعنی مُوحِّدوں او رمشرکوں میں سے کون سا فریق ایک دوسرے کی بہ نسبت (دُنیوی و اُخروی ) امن و سلامتی کا حقدار ہے (نمبر ۳۰)؟۔ حواشی نمبر ۳۰ - بعض مترجمین نے ’’زیادہ‘‘ حقدار لکھا ہے ؛ او ریہ غلط ہے، اس لیے کہ اس کا مطلب یہ ہوجائے گا کہ مُشرک بھی نسبتاً کم امن و سلامتی کے حقدار ہیں ، حالانکہ مشرک شدید اور ابدی عذاب جہنم کے سزاوار و مستحق ہیں۔
</item><item>(اصل یہ ہے کہ ) جو لوگ ایمان لاکر اسلام میں داخل ہوئے، پھر اپنے ایمان، یعنی عقائد ِ جلیلہ و محرکہ کو ظلم یعنی شرک سے خَلط مَلط نہیں کیا تو ایسے (مُوحِّد ) لوگوں ہی کے لیے (دُنیوی و اُخروی ) امن و سلامتی ہے ، او روہی ہدایت یافتہ ہیں، یعنی اپنی آخری منزلِ مقصود (جنت قرۃ العین ) پر پہنچنے والے ہیں (نمبر ۳۱)۔ حواشی نمبر ۳۱ - ثابت ہوا کہ صرف توحید کی راہ ہی جنت قرۃ العین کو جانے والی صراط مستقیم یا راہِ راست ہے، اور شرک کی ہر راہ کج اور جہنم کو لے جانے والی ہے ۔
</item><item>یہ تھی ہماری بُرہانِ قاطع، جو ہم نے ابراھیم ؑ کو اس کی قوم پر قائم کرنے کے لیے دی تھی۔ ہم (اپنے حکیمانہ قانونِ تدبیری و مشیت کے مطابق جسے قابل دیکھتے ہیں) اس شخص کے درجات بلند کرتے رہتے ہیں ۔ یقینا تیرا پروردگار و آقا انتہائی دانا بینا اور کمال دانشمندی سے اپنے اُمور سر انجام دینے والا - کل مخلوقات کا علم کلی رکھنے والا ہے۔
</item><item>اور ہم نے اُسے ، یعنی ابراھیم ؑ کو اسحق ؑ اور (اس کا بیٹا) یعقوب ؑ عطا کیے تھے؛ دونوں کو جنت کی راہِ راست پر لگایا تھا ؛ او راس سے پہلے ہم نوح ؑ کو جنت کی راہِ راست پر لگا چکے تھے ؛ نیز اس کی نسل سے دائود ؑ ، سلیمن ؑ ، ایوب ؑ ، یوسف ؑ ، موسیٰ ؑ اور ہارون ؑ کو (جنت کی راہِ راست پر لگایا تھا )۔ ہم حُسنِ عمل کرنے والوں کوایسا ہی حسین صلہ دیا کرتے ہیں۔
</item><item>اور اسی طرح زکریا ؑ ، یحییٰ ؑ ، عیسیٰ ؑ اور الیاس ؑ ، سب کے سب عدل و احسان اور معاشرتی توازن قائم کرنے والے تھے۔
</item><item>اور اسمٰعیل ؑ ، الیسع ؑ ، یونس ؑ،اور لوط ؑ میں سے ہر ایک کو ہم نے اقوامِ عالم پر فوقیت و برتری دی تھی۔
</item><item>اور ان کے آبائو اجداد اور اُن کی نسل سے اور ان کے بھائی بندوں میں سے کتنوں کو (ہم نے اقوامِ عالم پر فضیلت دی تھی ) اور اُنھیں برگزیدہ کیا تھا ؛ نیز جنت کو جانے والی حسین و فطری راہِ رست پر لگایا تھا ۔
</item><item>یہ ہے اللہ تعالیٰ کی ہدایت، یعنی قرآنِ حکیم، جس (کی ہدایات = Directions ) کے ساتھ وہ اپنے بندوں میں سے (جسے ہدایت یا صراط مستقیم کا آرزو مند دیکھتا ہے ) اُسے جنت کی راہِ راست پر لگادیتا ہے۔ اور (یاد رکھو !) اگر وہ شرک کرتے تو ان کے حسین اعمال کے حسین اثرات یا حسنات کو محو کر دیا جاتا۔
</item><item>یہ وہ لوگ ہیں، جن کو ہم نے الکتاب، حکومت او رنبوت عطا کی تھی۔ اگر یہ لوگ اب اس قرآن حکیم کو تسلیم بالعمل نہیں کرتے(تو نہ کریں) ہم نے اسے ایک ایسی قوم کے سپرد کر دیا ہے ، جو اس (کے قوانین و احکام او رتعلیمات کے مطابق زندگی کرنے ) سے انکار نہیں کرتے ۔
</item><item>یہ (انبیآء ) وہ ہستیاں ہیں ، جنھیں اللہ تعالیٰ نے جنت کی راہِ راست پر لگایا تھا ۔ لہٰذا تم بھی اُن کے نقشِ قدم پر چلو۔ (میرے نبی ؐ!) آپ اس نے برملا کہہ دیں کہ میں تم سے اس (رسالت و تبلیغ) کا کوئی صلہ نہیں مانگتا۔ یہ (قرآنِ حکیم ) تو اقوامِ عالم کے لیے (اللہ تعالیٰ کے قوانین و احکام اور تعلیمات و صفات کی ) یاد دہانی کرانے والا ہے۔
</item><item>ان لوگوں کا یہ کہنا تھا کہ اللہ تعالیٰ نے (اس) بشر(یعنی حضرت محمد رسول اللہ صلی اللہ علیہ وسلم ) پر کوئی شے ، یعنی کتاب نازل نہیں کیا( اس حقیقت پر دال ہے کہ انھوں نے اللہ تعالیٰ (کی صفات و سنت حسنہ ) و کامل طور پر نہیں پہچانا(Could not appreciate fully) (میرے نبی ؐ !) ان سے پوچھیے کہ وہ کتاب کس نے نازل کی تھی ، جسے موسیٰ ؑ ( جو بشر یا انسان ہی تھے) تمھارے پاس لے کر آئےتھے، جو لوگوں کے لیے نُور (چراغ راہ) اور ہدایت (دلیل ِ راہ) تھی۔ تم نے اُسے ورق ورق (اور غیر مربوط) کر دیا۔ ان میں سے کچھ تو تم دکھاتے ہو ، مگر زیادہ کو چھپاتے ہو، اور تم بھی تو انسان ہو، سوچو او رجواب دو کہ تمھیں ان باتوں کی تعلیم کس نے دی تھی، جن کو تم جانتے تھے نہ تمھارے باپ داد ا۔ آپ ان پر واضح کردیں کہ اللہ نے (اس کی تعلیم دی تھی) ۔ (پھر بھی اگر یہ اپنی ہٹ دھرمی نہ چھوڑیں تو ) آپ انھیں کج بحثیوں میں مشغول رہنے کے لیے چھوڑ دیں۔
</item><item>اور یہ (قرآن ) کتاب، یعنی منضبط و مربوط نوشتہ ہے ، جسے ہم نے نازل کیا ہے، مبارک ہے، یعنی ہمیشہ جاری و ساری رہنے والا سرچشمہ ء آبحیات ہے ، جو اپنے سے پہلی کتابوں (کے من جانب اللہ ہونے) کی تائید کرتی ہے ۔ (مقصودِ تنزیل یہ ہے کہ) آپ مرکزی مقام۔ مکہ مرکمہ اور اس کے مضافات کے باسیوں کو (اعمالِ سُوء کی بھیانک او رکربناک نتائج و عواقب سے ) متنبہ کریں ۔ اور (یہ اصلِ عظیم یاد رکھنے کی ہے کہ ) جو لوگ آخرت، یعنی قیامت، نشأۃ ثانیہ اور محاسبہ و جزا کو تسلیم بالیقین کرتے ہیں ، وہی اس یعنی قرآن حکیم ( کے مافیہ (Contents) کو تسلیم بالیقین کرتے ہیں ، نیز وہی صلوٰۃ (کے فرائض و مُقتضیات ) کا تحفظ کرتے ہیں۔
</item><item>اور اُس شخص سے بڑھ کر ظالم او رکون ہوسکتا ہے جو اللہ تعالیٰ پر جھوٹ بول کر بُہتان لگائے ، یا یہ دعویٰ کرے کہ مجھ پر وحی کی گئی ہے ، حالانکہ اس پر وحی نہیں کی گئی (نمبر ۳۲) نیز یہ دعویٰ کرے کہ میں بھی ایسا کلام دے سکتا ہوں جیسا اللہ تعالیٰ نے نازل کیا ہے ۔ اے کاش! آپ ان ظالموں کو اُس وقت دیکھ سکتے جب یہ سکراتِ موت کے شدائد میں (تڑپ رہے ) ہوں گے اورفرشتے (ان کے نفوس نکالنے کے لیے ) ہاتھ پھیلائے کہہ رہے ہوں گے : ’نکالو اپنے نفوس ‘‘(نمبر ۳۳) اس وقت (تمھارے اعمالِ سُوء کی پاداش میں کہ ) اللہ تعالیٰ پر تم جو تہمتیں لگاتے تھے اور اس کی آیات ، یعنی تعلیمات اور قوانین و احکام پر عمل کرنے کو اپنی کسرِ شان سمجھتے تھے، رُسوا کن عذاب دیا جائے گا ۔ حواشی نمبر ۳۲ - ایک تو انبیآء علیھم السلام کو وحی ملفوظی و مکتوبی ہوا کرتی تھی ، دوسرے ، پیغمبر اعظم و آخرصلی اللہ علیہ وسلم کی بعثت کے ساتھ وحی و تنزیل کا سلسلہ ہمیشہ کے لیے منقطع ہوگیا تھا ۔ نمبر ۳۳ - قرآن مجید کی رُوسے نفس کو وفات آتی ہے اور فرشتے نفس ہی کو نکالتے ہیں ؛لہٰذا نفس کا ترجمہ روح کرنا درست نہیں۔
</item><item>اور (جب وہ اللہ تعالیٰ کے حضور جوابدہی و جزا پانے کے لیے حاضر کیے جائیں گے تو وہ فرمائے گا ) آج تم ہمارے حضور تنہا تنہا یا اکیلے اکیلے آئے ہو، جس طرح تمھیں (دنیا میں) پہلی مرتبہ تخلیق کیا تھا (نمبر ۳۴) ؛ او رجو مال و متاع ہم نے تمھیں عطا کیا تھا ِ اُسے اپنے پیچھے (دُنیا میں ) چھوڑ آئے ہو ۔ یہ کیا کہ ہم تمھارے ساتھ تمھارے وہ سفارشی نہیں دیکھتے، جن کو تُم اپنے معاملے میں ہمارے شریک سمجھے ہوئے تھے ۔ تمھارے ہر قسم کے باہمی تعلقات منقطع ہوچکے ہیں، اور وہ سب تم سے جاتے رہے ہیں جن کو تم ہمارے شریک اور اپنے حامی و شریک خیال کرتے تھے۔ حواشی نمبر ۳۴ - دیکھیے مترجم کی کتاب سرگذشتِ فلسفہ ، حصہ اول، ص ۳۸۲ - ۴۳۹۔
</item><item>اللہ تعالیٰ (کی فکر انگیز جمالیاتی - تخلیقی فعلیت کا مشاہدہ بالحق کرو کہ ) وہ (زمین کے اندر) بیج کے دانے (Seed) اور گٹھلی (Fruit date ) کو شق کرتا (Splits) ہے (تاکہ اس کی قدرت سے نشو و نما پائیں اور ثمرور پودا اور درخت بن جائیں ) ۔ وہی زندہ کو مُردے سے نکالتا ہے اور وہی مُردہ کو زندہ سے نکالنے والا ہے (نمبر ۳۵) یہ ہے تمھارا اللہ: الٰہ و ربّ ۔ پھر اُس سے دُور تم کدھر بہکے جارہے ہو؟ حواشی نمبر ۳۵ - اللہ تعالیٰ کے اِس قانون کا اطلاق اقوامِعالم پر بھی ہوتا ہے۔
</item><item>وہ (اللہ ہے جو رات کے اندھیروں کا ) پردہ چاک کرکے صبح کا اُجالا لانے والا (Clearer of the daybreak) ہے ۔ اُسی نے رات کو آرام و استراحت (Peace and tranguility) کا موجب اور مہر و ماہ کو (آنات وایام ، ماہ و سال او رصدیوں کو ) شمار کرنے کا ذریعہ بنایا ہے۔ یہ قانون تقدیری (نمبر ۳۶) (Law of measuring and Reckoning) ہے ، بڑے ہی صاحبِ سطوت و زبردست۔ علم کلی رکھنے والے کا ، (جو اٹل ہے )۔ حواشی نمبر ۳۲ - اللہ تعالیٰ کا قانونِ تقدیری : اندازہ و تخمینہ لگانے کا قانون۔
</item><item>اور وہی ہے جس نے تمھارے لیے سیارے بنائے تاکہ ان کے ذریعے تم برو بحر یا بیابانوں اور سمندروں کے اندھیروں میں اپنے راستے کا سراغ لگا سکو۔ ہم نے علم رکھنے والوں کے لیے اپنے قوانین تفصیل سے بیان کیے ہیں ۔
</item><item>اور وہی ہے جس نے (اے افرادِ نسلِ انسانی !) تمھیں (اپنے قانون ارتقاء کے مطابق) ایک حیاتیاتی جرثومے (Single life-cell) سے مرحلہ وار تخلیق کیا۔ پھر تمھیں منزل بہ منزل ٹھیرایا، اور تمھارا آخری مقامِ ارتقاء ’’بشریت ‘‘ مقرر کر دیا (دیکھیے مترجم کی کتاب ’’سرگذشت فلسفہ‘‘، حصہ اول ، ص ۳۸۲ - ۴۳۹)۔ ہم اپنے قوانین ان لوگوں کے لیے تفصیل سے بیان کرتے ہیں جو سمجھ سے کام لیتے ہیں ۔
</item><item>اور وہ اللہ ہی ہے جو اُوپر فضا سے پانی (جس میں کھاد ملی ہوتی ہے ) برساتا ہے ، جس کے ذریعے ہر ہر طرح کی روئیدگی (Vegatation) اُگاتے ہیں ۔ ان میں سے ہم سر سبز کونپلیں نکالتے ہیں، اور ان سے ہم تہ بہ تہ دانے (Thick-clustered grain) پیدا کر دیتے ہیں؛ او رکھجور کے شگوفوں سے پھلوں کے گچھے کے گچھے پیدا کرتے ہیں جو بوجھ کے مارے جھکے پڑتے ہیں ، اور انگور، زیتون (Olive) اور انار کے باغ اُگاتے ہیں، جن کے پھل باہمد گر ملتے جلتے بھی اور ایک دوسرے سے مختلف بھی ہیں۔ ہر ایک کے پھل کا، جب وہ پھلتا ہے اور اس کے پکنے کا جب وہ پکتا ہے، مشاہدہ بالحق کرو (تاکہ اللہ تعالیٰ کی جمالیاتی۔ تخلیقی فعلیت کے اعجاز سے تم میں تقویٰ و ایمان کا احیاء ہوجائے)۔ بلا شبہ (اللہ تعالیٰ کے قانونِ ارتقاء کے اِن مختلف مرحلوں میں ) ان لوگوں کے لیے بصیرت افروز نشانیاں ہیں ، جو حق پر ایمان لانے والے ہیں۔
</item><item>اور انھوں نے اللہ تعالیٰ کے ساتھ (یعنی اس کی ذات و صفات اور فرماں روائی میں ) جنوں (اور دیگر غیر مرئی ہستیوں) کو شریک یا سہیم و معاون مقرر کر رکھا ہے ، حالانکہ اُس نے ان کو تخلیق کیا ہے (اور عقلِ سلیم کی رُوسے تخلیقات اپنے خالق کی مثل یا اس کی شریک و سہیم نہیں ہوسکتیں ) ؛ نیز انھوں نے بے جا نے بُوجھے اس کے بیٹے اور بیٹیاں وضع کر رکھی ہیں۔ (اصل یہ ہے کہ ) وہ ان (شریکوں اور باتوں سے منزہ و پاک اور مبرا و وراء ہے ، جو اس سے منسوب کرتے ہیں (Impute unto Him) ۔
</item><item>اللہ سبحانہ و تعالیٰ آسمانوں او رزمین کا موجد (Originator) ہے ۔ یہ کیسے ممکن ہے کہ اُس کا کوئی بیٹا ہو،جبکہ اس کی کوئی زوجہ (Consort) ہی نہیں ؛ پھر اُسی نے کل اشیاءمادی و غیر مادی چیزیں پیداکی ہیں ؛ نیز وہ ہر ایک شے کا علم کلی رکھنے والا ہے ۔
</item><item>یہ (علیم و حکیم خالق و موجد ِ کائنات ) اللہ ہی تمھارا پروردگار و آقا ہے، اس کے سوا تمھارا کوئی معبود و مقصود اور حاکم و مطاع نہیں : اور وہ ہر مادی و غیر مادی چیز کو پیدا کرنے والا ہے، لہٰذا فقط اُسی کی عبادت کرو، یعنی صرف اُس کے قوانین و احکام او رتعلیمات پر عمل کرو اور ان کے مطابق زندگی کرو؛ اور وہ ہر شے کا نگرانِ حال ہے ۔
</item><item>نظر (نمبر ۳۷) (Vision) اس کا اِدراک نہیں کرسکتی، یعنی نظر اللہ تعالیٰ کو دیکھ سکتی ہے نہ اس کا سُراغ ہی لگا سکتی ہے، لیکن وہ نظر کو دیکھتا اور اس کی حرکات و سکنات کو پہچانتا ہے ۔ او ر وہ خود بھی کثافت یا مادہ سے منزہ ہے اور ہر غیر مادی شے کو جاننے او ر دیکھنے والا بھی --مادی و غیر مادی چیزوں کی معلومات رکھنے والا ہے۔ حواشی نمبر ۳۷ - نظر کو یہاں اسمِ جنس کے طور پر استعمال کیا گیا ہے کہ یہ بلاغت کا تقاضا تھا۔
</item><item>(میرے پیغمبر ِ آخر ؐ! ان لوگوں کو بتادیں کہ ) تمھارے پاس تمھارے پروردگار و آقا کی طرف سے بصیرت افروز تعلیمات او رقوانین و احکام آچکے ہیں ، لہٰذا جو کوئی بصیرت سے کام لے گا ، تو اس کا فائدہ اُسی کو پہنچے گا، اور جو اِن سے آنکھیں بند کرلے گا وہ اپنا ہی نقصان کرے گا، اور میں تم پر نگران (مقرر) نہیں ہوں (نمبر ۳۸) (I amd not a keeper over you) ۔ حواشی نمبر ۳۸ - وجہ یہ ہے کہ اللہ تعالیٰ نے دین میں جبر واکراہ کی اجازت نہیں دی ہے ۔
</item><item>اور اس طرح ہم اپنے احکام و قوانین اور تعلیمات کو مختلف اسالیب میں دُہراتے رہتے ہیں تاکہ لوگ اعترافاً کہیںکہ ’’آپ ؐ ان کو بڑی محنت سے سبقاً سبقاً پڑھاتے ہیں‘‘ ، تاکہ سُوجھ بُوجھ رکھنے والوں کے لیے ہم انھیں واضح طور پر بیان کر دیں ۔
</item><item>(میرے نبی ؐ !) آپ پر آ پ کے پروردگار و حاکم کی طرف سے جو بذریعہ وحی و تنزیل آتا ہے، یعنی جو قوانین و احکام آتے ہیں ان کا اتباع کریں (Follow them) ؛ اُس کے سوا کوئی معبود و مقصود اور حاکم و مطاع نہیں ( جو حکم یا قانون نافذ کرسکے۔ آپ مشرکوں سے کنارہ کش ہوجائیں، یعنی ایسے لوگوں سے علیٰحدگی اختیار کر لیں جو اللہ تعالیٰ کے سوا دُوسروں کو قولاٍ یا فعلاً معبود و مقصود اور حاکم و مُطاع مانتے ہیں ۔
</item><item>(میرے نبی ؐ !) آپ پر آ پ کے پروردگار و حاکم کی طرف سے جو بذریعہ وحی وتنزیل اگر یہ شرک کرنا نہ چاہتے تو) اللہ تعالیٰ (بھی اپنے قانونِ احترام آرزو و مشیت کے مطابق) اُنھیں شرک کرنے نہ دیتا (نمبر ۳۹) (نیز ایمان و دین کے معاملے میں وہ کسی کو جبرو اکراہ کرنے کی اجازت نہیں دیتا کہ ایسا کرنا شخصی آزادی کو سلب کرنے کے مُترادف ہے لہٰذا) آپ کو نہ اُن پر نگران مقرر کیا ہے اور نہ آپ اُن کے اعمال کے ذمے دار ہی ہیں ۔ حواشی نمبر ۳۹ - قرآن حکیم کی نصوص سے ثابت ہے کہ اللہ تعالیٰ کی مشیت یہ ہے کہ اس کے تمام جمالیاتی۔ تخلیقی شاہکار مومن و متقی اور موحِّد و مجاہدین بن کر اس کی جنت کو جانے والے راہِ راست پر سفرِ زندگی کریں ؛ لیکن مشرک و کافر اور مجرم و غافل بن کر جہنم کے غلط راستوں پر نہ چلیں۔
</item><item>اور مسلمانو! تم ان لوگوں کو برا بھلا نہ کہو (Revile not) ، جو اللہ تعالیٰ کے سوا دوسری ہستیوں کو (مدد و مشکل کشائی وغیر ہ وغیرہ کے لیے ) پکارتے ہیں؛ کہیں ایسا نہ ہو کہ وہ بھی طیش میں آکر ،بغیر سوچ سمجھے، اللہ تعالیٰ کو بُرا بھلا کہنے لگ جائیں ۔ اسی طرح ہم ہر ہم کیش قوم کے لوگوں کو اُن کے اعمال (اُن کی خواہش و نظر فریبی کے مطابق)خوشنما و نظر افروز بنا کر دکھاتے ہیں، لیکن انجامِ کار، جب وہ اپنے ربّ کے حضور لَوٹ کر جائیں گے تو وہ ان کے اعمال (اُن کے حلقومی ٹیلی وژن کے ذریعے) ان پر منکشف کرے گا ۔
</item><item>اور یہ لوگ بڑی سے بڑی اللہ کی قسم کھا کر کہتے ہیں کہ اُن کے پاس کوئی معجزاتی نشانی آئے تو وہ اُس پر ضرور ایمان لائیں گے۔ (اے پیغمبرؐ!) آپ ان پر واضح کر دیں کہ معجزاتی نشانیاں لانا اللہ تعالیٰ کے قبضۂ قدرت میں ہے ( میرے اختیار میں نہیں ہے)۔ او رآپ (دلوں کے بھید نہیں جانتے، لہٰذا) یہ نہیں جانتے کہ اگر اُن کے پاس کوئی معجزاتی نشانی آ بھی گئی تو وہ پھر بھی ایمان لانے والے نہیں (کیونکہ ان کے دلوںپر مُہر لگ چکی ہے)۔
</item><item>پھر ہم بھی اُن کے دلوں او رآنکھوں کو اوندھا کردیں گے، یعنی اُن کے قلبی و حسی نظام کو اُلٹا چلا دیں گے، جس طرح وہ پہلی بار ایمان نہیں لائے تھے (اب بھی ایمان نہیں لائیں گے)۔ اور ہم انھیں (اُن کی آرزوئے حدود شکنی کی بناء پر ) حدود شکنی کرنے کے عالَم میں سرگرداں چھوڑ دیں گے۔
</item><item>اور اگر ہم ان پر فرشتے بھی اُتار دیتے اور مُردے بھی اُن سے باتیں کرتے ،نیز(دُنیا جہان کی) کل چیزیں بھی ان کے سامنے جمع کر دیتے تو وہ پھر بھی ایمان لانے کے ہی تھے، مگر یہ کہ جو اللہ چاہتا ہے، یعنی جن لوگوں میں ایمان لانے کی آرزو ہوتی تو اللہ تعالیٰ کے قانونِ احترام ِ آرزو و مشیت کے مطابق وہ ایمان لاتے، لیکن اُن میں اکثر یہ حقیقت نہیں جانتے (لہٰذا ایمان نہیں لاتے)۔
</item><item>اور (جس طرح ہمارے نبیؐ! آپ کے دشمن ہیں) اسی طرح (ہمارے قانونِ احترام ِ آرزو و تدبیری کے مطابق) ہر نبی ؑ کے انسانی و جناتی اشرار، یعنی مفسد و فتنہ پرداز لوگ (Devils of humankind and jinn) دشمن تھے ، جو ایک دوسرے کو دل لبھانے والی باتیں سُجھاتے تاکہ لوگوں کو دھوکا دیں۔ (ہمارے نبی ؐ!) اگر آپ کے پروردگار و آقا کے قانونِ احترامِ آرزو ومشیت میں ہوتا تو وہ ہرگز ایسا نہ کرتے، لہٰذا ان کو اور ان کی افتراطرازیوں سے صرفِ نظر کریں اور اُنھیں اُن کے حال پر چھوڑ دیں۔
</item><item>تاکہ وہ لوگ جو آخرت، یعنی روزِ قیامت، نشاۃِ ثانیہ او رروزِ جزا و سزا کو تسلیم بالیقین نہیںکرتے اُن کے دل (ان اشرار کی پُر فریب باتوں کی طرف ) مائل اور ان سے خوش ہوجائیں، اور جو سیِّآت وہ اکتساب کرنا چاہتے ہیں ، کرتے رہیں۔
</item><item>(میرے نبی ؐ!) آپ ان سے پوچھیں) کیا (تم چاہتے ہو کہ اپنے اور تمھارے درمیان فیصلہ کرانے کے لیے) میں اللہ تعالیٰ کے سوا کوئی اور حَکَم یا منصف ڈھونڈھوں ، حالانکہ وہی تو ہے جس نے تم پر قرآن نازل کیا ہے جس میں ہر بات شرح و بسط کے ساتھ بیان کی گی ہے (Has been explained fully ) ؛ نیز جن لوگوں کو آپ سے پہلے کتب سماوی دی گئی ہیں ، جانتے پہچناتے ہیں کہ یہ قرآن آپ کے پرودگار و آقا کی طرف سے افادی و جمالیاتی، مقصدی و سرمدی اور سچی اقدار(Beneficial-aesthetical, purposeful, lasting and real values ) کے ساتھ نازل کیا گیا ہے ، لہٰذا آپ کسی بات میں بھی، ان کی طرح، ان سے جھگڑا نہ کریں (نمبر ۴۰)۔ حواشی نمبر ۴۰ - مُمترینَ کے مادے میں جھگڑا کرنے کا مفہوم بھی پایا جاتا ہے، اور یہ آیت اسی مفہوم میں آئی ہے ۔
</item><item>اور آپ کے پروردگار و آقا کا کلام صداقت و عدل یا سچائی اور انصاف میں مکمل ہوچکا ہے۔ اس کی باتوں، یعنی قوانین و احکام اور تعلیمات کو کوئی بدل نہیں سکتا (کیونکہ وہ اٹل اور ناقابل تغیر و تبدل ہیں ) اور وہ (اللہ ) سب کچھ خوب سننے والا- علم کلی رکھنے والا ہے۔
</item><item>اور اگر آپ ان لوگوں کاکہا مانیں جو رُوئے زمین پر سب سے زیادہ ہیں تو وہ آپ کو اللہ کی راہ، یعنی اس کی جنت کو جانے والی راہِ راست سے بھٹکا دیں گے (کیونکہ وہ خود راہ گم کردہ ہیں )(نمبر ۴۱) ۔ وہ صرف ظن و تخمین کے پیچھے چلتے ہیں اور صرف شک واضطراب میں قیاس آرائیاں کرتے رہتے ہیں (Conjecture) ۔ حواشی نمبر ۴۱ - یہ ہے اجماعِ امت کا حال اور اس کی پیروی کا انجام ۔ اس آیۂ بصیرت افروز کا اِطلاق کل مسلمانوں پر ہوتا ہے۔
</item><item>اصل یہ ہے کہ صرف آپ کا پروردگار و آقا ہی احسن اکمل طور پر جانتا ہے کہ کون اس کی راہِ راست سے بھٹکے ہوئے، یعنی گمراہ ہیں؛ اور وہی پوری طرح جانتا ہے کہ کون ہدایت یافتہ ہیں ، یعنی اس کی راہِ راست پر گامزن ہیں(نمبر ۴۲) ۔ حواشی نمبر ۴۲ - ان معانی میں بھی قرآن مجید الفرقان ہے، یعنی راست روی و کجروی یا ہدایت و ضلالت کا سچا اور غیر مبدل معیار اُلوہی ہے۔
</item><item>اگر تم اس کے احکام و قوانین اور تعلیمات کو تسلیم بالیقین کرتے ہو تو صرف اس (ذبیحہ) کا گوشت (بلاتامل) کھائو، جس پر اللہ کا نام لیا گیا ہو ( اگر اللہ کا نام نہ لیا گیا ہو تو ہر گز نہ کھائو) ۔
</item><item>کیا وجہ ہے کہ تم اُس (ذبیحہ) جانور کا گوشت نہ کھائو جس پر اللہ کا نام لیا گیا ہو، حالانکہ تم کو واضح طور پر بتا دیا گیا ہے کہ (حالتِ مجبوری کے سوا) کیا کیا تم پر حرام کر دیا گیا ہے ؛ (البتہ محض جان بچانے کی خاطر حرام چیز کھانے کی رُخصت ہے)؛ لیکن اکثر لوگ بغیر علم کے اپنی خاہشات و میلانات کی بناء پر لوگوں کو گمراہ کرتے پھرتے ہیں۔ یقین جانو کہ آپ کا پروردگار و آقا، اس کی حدود شکنی کرنے والوں کو خوب جانتا ہے ۔
</item><item>اے لوگو! گناہ کے ظاہر اور اس کے باطن دونوںکوترک کر دو (نمبر ۴۳) یعنی گناہ کے ظاہری او رمخفی پہلوووں سب کو ترک کر دینا انسان پر لازم ہے۔ چنانچہ جو لوگ گناہ (کی سیِّآت ) کماتے ہیں ، یا د رکھیں کہ اُن کو قانونِ مُجازات کے مطابق اُن کے اعمالِ سُوء کا بدلہ ضرور دیا جائے گا۔ حواشی نمبر۴۳ - گناہ کے ظاہر اور باطن کا مفہوم ان مثالوں سے سمجھا جاسکتا ہے۔ صنف جمیلہ کی سرعام جمال فروشی گناہ کا ظاہر یا ظاہری پہلوہے ؛ اور ا س کا خفیہ ناجائز تعلق اس کا باطن یا باطنی پہلو ہے ۔ اسی طرح حرام کاری ، مثلاً سود کاری گناہ کا ظاہری پہلو ہے، اور اس حرام کمائی سے طیب چیزیں کھانا، حرام اور اس کا باطنی پہلو ہے، وعلیٰ ھٰذاالقیاس۔
</item><item>جس جانور پر (ذبح کے وقت) اللہ کا نام نہ لیا گیا ہو (وہ حرام ہے ) (نمبر ۴۴) ، اس میں سے ہر گز گوشت نہ کھائو کہ یہ فعل غیر فطری و نافرمانی ہے۔ چنانچہ شریر و فتنہ جُو لوگ اپنے دوستوں کو فتنہ انگیز و گمراہکن باتیں بُجھاتے رہتے ہیں تاکہ (مسلمانو!) وہ تم سے تکرار وحجت بازیںکریں۔ اگر تم اُن کے کہنے میں آگئے تو ان کی طرح تم بھی مشرک ہوجائو گے۔ حواشی نمبر ۴۴ - نیز جو جانور غیر اللہ کے نام پر ذبح کیا جائے، یا چڑھاوے کے لیے ذبح کیا جائے، حرام ہے۔
</item><item>کیا وہ شخص جس کا حسی ۔ قلبی نظام مُردوں کی طرح معطل تھا، پھر اس کا احیاء کیا، اور اس طرح اس کو (قلب و نظر کی) روشنی بخشی ، جس کے ذریعے وہ لوگوں میں (اہلِ عقل سلیم کی طرح) چلتا پھرتاہے ، اس شخص ایسا ہوسکتا ہے جو اندھیروں میں گھرا ہوا اور اس سے باہر نہ نکل سکے(اس لیے کہ چمگادڑ کی طرح وہ تاریکی کو چاہتا ہے اور روشنی سے ڈرتا ہے)؟ اس طرح کافروں، یعنی اللہ کے نظام حیات کلی کی تکفیر کرنے والوں کو سیاہ کاریاں ہی خوشنما و نظرفریب لگتی ہیں، جو وہ کرتے رہتے ہیں۔
</item><item>اور (جس طرح مکے کے اکابر و سردار اسلام کے خلاف وہاں کے لوگوں کو دھوکا دیتے ہیں) اُسی طرح ہم ہر شہر یا بستی کے بدکردار لوگوں کے (ان کی شعوری یا لاشعوری خواہش کے مطابق) سردار یا وڈیرے بنا دیتے ہیں تاکہ وہ (اس کے صالح باشندوں کو اللہ کے دین یا نظام حیات کلی سے دور رکھنے کے لیے) مکر و فریب کے جال بچھائیں ؛ اصل میں وہ اپنے آپ ہی سے مکر و فریب کرتے ہیں، لیکن وہ اس (واقعیت) سے آگاہی نہیں رکھتے۔
</item><item>اور جب (اللہ کی طرف سے اس کے رسول ؐ کے ذریعے ) اس کی کوئی آیت یا واضح فرمان آتا ہے ، تو کہتے ہیں :’’ہم اس وقت تک ایمان لانے کے نہیں ، جب تک ہمیں بھی وہ (رسالت) نہ دی جائے جو اللہ کے رسولوں ؑ کو مل چکی ہے ‘‘َ (لیکن اس اصل کا شعور نہیں رکھتے کہ) اللہ تعالیٰ ہی بہتر جانتا ہے کہ وہ اپنی رسالت کہاں اور کس کو تفویض کرے۔ جو لوگ جرم و گناہ کا ارتکاب کرتے ہیں، جلد ہی اللہ تعالی کے قانونِ مجازات کی رو سے ذلیل و رُسوا ہوں گے اور اپنی مکاریوں کے نتیجے میں، انھیں بڑا ہی شدید عذاب سہنا پڑے گا۔
</item><item>اصل یہ ہے کہ (جس شخص میں تقویٰ یا آرزوئے ہدایت ہوتی ہے ) اللہ تعالیٰ اُسے اپنے قانونِ مشیت (Law of Will) کے مطابق ہدایت دینے کے لیے اس کا سینہ کھول دیتا ہے، یعنی اس کا باطنی نظام فعال و حرکی کر دیتا ہے۔ بخلاف اس کے، (جس شخص کو آرزوئے ضلالت ہوتی ہے) اُسے گمراہی میں بھٹکتے رہنے کے لیے اس کا سینہ از بس تنگ کر دیتا ہے، یعنی اس کا باطنی نظام جامد و معطل کر دیتا ہے کہ) اسلام کے قوانین و احکام پر عمل کرنا اس کے لیے اس قدردُشوار ہوجاتا ہے، جیسے حد نگاہ تک بلند چوٹی پرچڑھنا دل ہلا دینے والا ہوتا ہے ۔ اسی طرح جو لوگ ایمان لا کر اسلام میں داخل ہونا نہیں چاہتے، اور کفر کے باطل نظام میں زندگی کرنا چاہتے ہیں ، اللہ تعالیٰ کے قانونِ مشیت و احترام آرزو(Law of Honouring Ambitions and Will) کے مطابق، ان کے لیے جرم و گناہ کی غم انگیز نجاستوں میں رہنا شُدنی ہوجاتا ہے۔
</item><item>اور (ہدایت کی آرزو کرنا، عقل و فکر سے کام لینا اور اسلام کے قوانین و احکام اور تعلیمات کے مطاق حیاتِ طیبہ بسر کرنا) ہی تمھارے ربّ، یعنی تمھاری ارتقائی انداز میں مادی و معنوی پرورش کرنے والے کا آقا کا راستہ - قائم و دائم رہنے والا، سیدھا او ر سچا ہے ۔ ہم نے اس کی آیات یا نشانات (نمبر ۴۵) واضح طور پر بیان کر دیے ہیں، (خاص کر) ان لوگوں کے لیے جو عقل و بصیرت سے کام لیتے ہیں۔ حواشی نمبر ۴۵ - آیات کے معنی قوانین و احکام اور تعلیمات بھی ہیں ۔
</item><item>ایسے (متقی و اہل عقلِ سلیم رہروانِ راہِ راست) کے لیے ان کے ربّ کے پاس امن و سلامتی کا گھر (نمبر ۴۶) جنت قرۃ العین )ہے، اور ان کے حُسنِ عمل کے سبب وہ ان کا رفیق و کارساز ہے ۔ حواشی نمبر ۴۶ - اس کے لیے قرآن مجید نے حُسن المآب کی تعبیر اختیار کی ہے (الرعد ۱۳:۲۹) جس کے معنی ہیں : حُسن و سرورِ مدام کا گھر۔
</item><item>اور اُس روزِ (قیامت کاتصور تو کرو) جب (رب عادل) کل جنات اور بنی نوعِ انسان کا حشر کرے گا،یعنی ان کو (حساب و جزا کے لیے، اپنی عدالت میں ) اکٹھا کرے گا۔ پھر فرمائے گا: اے جنوں یا شیطانوںکے گروہ! تم نے انسانوں میں بہتوں کو ورغلا (Seduce) کر اپنے پیچھے لگا یا تھا ‘‘۔ انسانوں (Mankind) میں سے ان کے دو ستدار (اعتراف کے طو رپر ) عرض کریں گے : ’’ہمارے پروردگار و آقا ہم میں سے بعض نے ایک دوسرے سے کام لیا اور فائدہ اُٹھایا، یہاں تک کہ ہماری میعاد کی حد آگئی جو تونے مقرر کی تھی‘‘۔ (اب ہمارے اعمالِ سُوء کی سزا دینا یا ہمیں معاف کرنا تیرے اختیار میںہے)۔ اللہ تعالیٰ فرمائے گا: ’’تمھارا ٹھکا نہ آتشکدۂ جہنم ہے (جس میں تم دنیا میں رہتے تھے)، اُسی میں ہمیشہ رہو گے، ان کے سوا جنھیں اللہ تعالیٰ (اپنے قانونِ مشیت و تدبیری کے مطابق) نجات دینا چاہے‘‘۔ (اے میرے نبی ؐ!) آپ کا پروردگار اِنتہائی دانا و بینا اور کمال دانشمدنی سے اپنے اُمور سر انجام دینے والا - علم کلی رکھنے والا ہے۔
</item><item>اور (غور کرو) اسی طرح ہم بعض ستمگروں پر ان کے اکتساب (سیِّآت) کی پاداش میں بعض دوسرے ظالموں کو مسلط کردیتے ہیں (Give sway over )۔
</item><item>اے جنوں اور انسانوں کے گروہو! کیا تمھارے پاس تم میں سے (ہمارے ) رسول ؑ نہیں آئے تھے؟ کیا وہ تم سے ہماری آیات ، یعنی ہماری تعلیمات اوراحکام و قوانین بیان نہیں کرتے تھے ؟ اور تمھیں آج کے دن کی ملاقات سے متنبہ نہیں کرتے تھے (Did not warn)؟وہ عرض کریں گے :’’ہم اپنے خلاف شہادت دیتے ہیں (کہ بلا شبہ وہ آئے تھے اور انھوں نے ہمیشہ متنبہ کیا تھا )۔ (اصل یہ ہے کہ ) دُنیا کی زندگی (کے مشاغل نے ) انھیں مبتلائے فریب کر دیا تھا (Beguiled them) ۔ اور وہ اب اپنے خلاف شہادت دیتے ہیں کہ وہ واقعی کافر تھے، یعنی اللہ تعالیٰ کے دین یا نظامِ حیات کلی کی تکفیر کرنے والے تھے۔
</item><item>(اپنے بندوں کو قانون مکافات عمل سے متنبہ کرنے کے لیے رسولوں ؑ کو بھیجنا ) اللہ تعالیٰ کی سنت تھی، کیونکہ آپ کا پروردگار و آقا ، کسی بستی کے باسیوں (Inhabitants) کو ان کے ظلم و ستم کی پاداش میں اس حالت میں کہ وہ اس کے قوانین و احکام اور تعلیمات سے نابلد ہوتے، ہلاک و برباد نہیں کرتا تھا۔
</item><item>ہر ایک کو اُس کے اعمال کی کیفیت و کمیت کے مطابق درجے ملتے ہیں ۔ (یہ ہمارا قانونِ معدلت (Law of Justice and Balance ) ہے) اور آپ کا پروردگارو آقا (اپنے قانونِ تدبیری کے مطابق )اُن لوگوں کے اعمال کی کیفیت و کمیت (نمبر ۴۷) سے بے خبرو بے پروا (Unmindful) نہیں۔ حواشی نمبر ۴۷ - Quality and quantity of their deeds ۔
</item><item>(اے انسان ! یہ اصل عظیم یاد رکھنے کی ہے کہ ) تمھارا پروردگار و آقا مستغنی - رحمت کا مالک بالذات ہے (یعنی وہ خالق اور اپنی مخلوقات کو ارتقائی انداز میں نشو و نما دینے والا، اُن کا مالک و حاکم ہے: اُسے اپنے بندوں کی عبادت، قربانی وغیرہ وغیرہ کی حاجت نہیں، وہ ان سے منزہ و وراء الوراء ہے ؛ نیزوہ رحمن ہے، یعنی بے پایاں رحمت کا مالک بھی ہے اور اپنے جمالیاتی۔ تخلیقی شاہکاروں سے بے پایاںمحبت یا عشق کرنے، ان کو بے قیاس نعمتو اور دُنیوی و اُخری حسنہ سے نوازنے اور ان پر بے انتہا رحم و کرم کرنے والا ہے: لہٰذا وہ تمھیں عذاب نہیں دیتا، بلکہ تم خود اپنے اعمالِ سُوء کا نتیجہ بھگتے ہو)۔ چنانچہ وہ (تمھارے اعمالِ سُوء کی پاداش میں ) تمھیں کارزارِ حیات کے منظر سے ہٹا سکتا اور تمھارے بعد (اپنے حکیمانہ قانونِ تدبیری کے مطابق )موزوں انسانوں کو تمھارے جانشین (Sucessors) مقرر کر سکتا ہے ، جیسا کہ متأخرین کی نسل (Posterity) سے تمھیں اٹھا کھڑا کیا ہے (Has raised you up) ۔
</item><item>یقین کرو کہ جس (روزِ حساب و جزا) کا تم سے وعدہ کیا جارہا ہے ، اُس کا آنا شدنی ہے ۔ تم ہمیں ایسا کرنے سے روک نہیں سکتے۔
</item><item>کہہ دیں: اے میری قوم کے لوگو! (تم جھگڑتے کیوں ہو؟ ) تم اپنی جگہ، یعنی اپنے لائحہ عمل کے مطابق جو کرتے ہو، کیے جائو، میں (قُرآن مجید کے دستور کے مطابق) عمل کرنے والا ہوں۔ جلد تمھیں معلوم ہوجائے گا کہ مآلِ کار (The consequences of the deeds ) کس کا احسن ہے؟ (نمبر ۴۸) یاد رکھو ! ظلم کرنے والے، یعنی مشرک اور دوسروں کے انسانی حقوق غصب کرنے والے کبھی فلاح، یعنی دُنیوی و اُخروی حسنہ نہیں پاسکتے۔ (کیونکہ یہ قدرت کا قانونِ مکافاتِ عمل ہے)۔ حواشی نمبر ۴۸ - اس کا دوسرا ترجمہ یہ بھی ہوسکتا ہے کہ کس کے لیے دارُالآخرت یعنی جنت ہے۔
</item><item>االلہ تعالیٰ جو چیزیں کھیتی یا زرعی زمین اور مویشیوں میں سے پیدا کرتا ہے ، (یہ مشرک لوگ) ان میں سے ایک حصہ تو اللہ تعالیٰ کے لیےمختص کر لیتے ہیں اور بزعمِ خویش کہتے ہیںکہ یہ تو اللہ تعالیٰ کے لیے ہے، اور یہ دوسرا حصہ ہمارے (ٹھیرائے ہوئے اللہ ) کے شریکوں(Partners) کے لیے ہے۔ (اور ان کے خیال میں) جو حصہ ان (کے ٹھیرائے ہوئے ) شریکوں کا ہوتا ہے، وہ اللہ تعالیٰ کو نہیں پہنچتا؛ لیکن جو حصہ اللہ تعالٰ کے لیے ہے، وہ ان کے( ٹھیرائے ہوئے اللہ کے) شریکوں کو پہنچ جاتا ہے۔کس قدر بھیانک، خوفناک اور غم انگیز ہے فیصلہ جو وہ کرتے ہیں ۔
</item><item>اور (غور کرو) ایسے بہت سارے مشرک ہیںکہ ان کے ٹھیرائے ہوئے شریکوں نے قتلِ اولاد (ایسے وحشیانہ فعل کواپنی وسوسہ اندازی و فریب کاری سے) ان کی نظروں میں حسین عمل کی صورت میں دکھایا ہے (نمبر ۴۹) تاکہ ان کو ہلاکت میں ڈالیں اور ان کے دین (کے قوانین و احکام اور تعلیمات کو ) ان پر مشتبہ کر دیں (نمبر ۵۰)۔ اگران مشرکوں میں آرزوئے ہدایت ہوتی تو ) اللہ تعالیٰ (کا قانون مشیت و احترام آرزو ) ان کو ہرگز ایسا کرنے نہ دیتا۔ لہٰذا آپ ان سے اور اُن کی افترا پردازیوں سے صرف نظر کر لیں۔ حواشی نمبر ۴۹ - تاریخ بھی شاہد ہے کہ اقوام عالم میں ایسی قومیں اور قبیلے بھی تھے جن میں اپنے معبودانِ باطلہ مثلاً دیوتائوں، دیویوں وغیرہ وغیرہ کی خوشنودی کے لیے اپنی اولاد کی قربانی دینے کا رواج تھا۔ نمبر۵۰ - اشتباہ دین کی مثالیں یہ ہیں: ہنود کے اصنام پرستی، تناسخ و اوتاریت کے عقائد، نصاریٰ کے عقائد تثلیث و ابنیتّت ۔ مسلمانوں میں عقیدۂ بشریت، نیز سودی سرمایہ کاری، سرمایہ داری ، اور موجودہ طاغوتی نظامِ زکوٰۃ، اشتباہِ دین کی عبرتناک مثالیں ہیں ۔
</item><item>وہ (اپنے مشرکانہ عقائد کا عملاً اس طرح اظہار کرتے ہیں کہ مویشیوں اور زرعی پیداوار میں سے ایک حصہ (اپنے سادات و اکابر اور پیرانِ سالوس کے لیے ) الگ کر لیتے ہیں اور کہتے ہیں کہ اس کا کھانا ممنوع ہے ؛ ان کا خیال ہے کہ اسے کوئی نہیں کھا سکتا، اس کے سوا جسے ہم (اپنے کیش (Creed کے مطابق) کھلانا چاہیں۔ اس طرح بعض جانوروں سے متعلق یونہی کہہ دیتے ہیں کہ (یہ جانور فُلاں بزرگ کا ہے) اس پر کوئی سواری نہیں کر سکتا (اور نہ بوجھ ہی لاد سکتا ہے )۔ اسی طرح وہ بعض جانوروں پراُن کو ذبح کرتے وقت اللہ کا نام نہیں لیتے (بلکہ اُںپر پیر، فقیر ، بزرگ وغیرہ وغیرہ کا نام لیتے ہیں ، جن کی انھوں نے نذر مانی ہو او رکہتے ہیں کہ یہ اللہ کا حکم ہے) ۔ اس طرح اللہ تعالیٰ پر بُہتان باندھتے ہیں، اور وہ جلد (اپنے قانونِ مُجازات کے مطابق ) انھیں اُن کی بہتان طرازیوں کا بدلہ دے گا۔
</item><item>اور وہ اپنے اِس (مشرکانہ عقیدے کا بھی ) اظہار کرتے ہیں کہ فُلاں چوپایوں کے شکم (Womb) میں جو بچہ زندہ پیدا ہو، وہ صرف ہمارے مردوں کے لیے مخصوص (اور حلال) ہے ، لیکن ہماری عورتوں پر حرام (Forbidden) ہے ۔ اگر بچہ مُردہ پیدا ہو (یعنی Still born ہو )، تو اس کے کھانے میں سب (مرد و زن ) شریک ہوسکتے ہیں ۔ اللہ تعالیٰ عنقریب ان کی اس (مشرکانہ ) تقسیم پر انھیں ( اپنے قانونِ مُجازات کے مطابق) قرار واقعی سزاد ے گا (نمبر ۵۱) ۔ یقین مانو کہ اللہ تعالیٰ انتہائی دانا و بینا اور کمال دانشمندی سے اپنے امور سرانجام دینے والا - علم کلی رکھنے والا ہے۔ حواشی نمبر ۵۱ - یہ اصل عظیم یاد رکھنے کی ہے کہ ہر عمل کا فوری ردِّ عمل ہوتا ہے۔ حسین اعمال یا اعمالِ صالحہ کے اثرات حسنات کی صورت میں اور اعمالِ سُوء کے اثرات سیِّآت کی صورت میں قلب پر مُرتسم ہوتے رہتے ہیں؛ البتہ کل عمر کے اعمال کا نتیجہ روزِ حساب و جزا اللہ تعالیٰ کے نصب کردہ ہمارے حلقومی ٹیلی وژن / وی ۔ سی ۔ آر میں ظاہر ہوگا۔
</item><item>یقینا وہ لوگ حسنات کے اعتبار سے ) سخت نقصان میں رہے ، جنھوں نے جہالت (Folly) سے بغیر جانے بوجھے اپنی اولاد کو ہلاک کر ڈالا؛ نیز اللہ تعالیٰ پر بہتان باندھ کر اس کی عطا کی ہوئی نعمتوں کو حرام ٹھیرا لیا۔ انھوں نے چونکہ خود جنت کو جانے والی راہِ راست گُم کر دی، لہٰذا وہ اب راہِ راست پانے والے نہیں ۔
</item><item>اور وہ اللہ تعالیٰ ہی ہے جس نے (اپنے جمالیاتی ۔ تخلیقی شاہکاروں کی پرورش و تونائی ، لذتِ کام ودہن او رجالیاتی ذوق (Aesthetic taste ) کی تسکین کے لیے ) ٹٹیوں پر چڑھائے جانے والے اور بغیر ٹٹیوں والے باغات (Gardens trellised and un-trellised )اور نخلستان پیدا کیے، نیز مختلف النوع ماکولات (Edibles) کی (سبز و خوشنما ) کھیتیاں اُگائیں ، اور ہم شکل و ہم مزہ اور مختلف شکل و مزہ کے زیتون اور انار کے پودے اُگائے۔ چنانچہ جب وہ پھل لائیں تو اُن کے پھل نوشِ جان کر و۔ او رفصل کاٹو تو اس کا حق(معلوم (نمبر ۵۲) ادا کرو۔ لیکن اسراف یا اللے تللے ہر گز نہ کرنا، کیونکہ اللہ تعالیٰ اللے تللے کرنے والوں (Prodigals) کو ہرگز پسند نہیں کرتا۔ حواشی نمبر ۵۲ - حق معلوم سے مراد کل بنی نوعِ انسان کا مساوی پیدواری حق ہے ؛ دیکھیے المعارج ۷۰: ۲۴۔
</item><item>اور (غور کی نظروں سے دیکھو کہ ) اللہ تعالیٰ ہی نے تمھارے لیے مویشی (Cattle) پیدا کیے ہیں : بڑے قدو قامت کے بار بردار (جیسے اونٹ، گھوڑے ، بیل وغیرہ وغیرہ ) جو بوجھ اُٹھانے کے کام آتے ہیں، اوربعض پستہ قد (جیسے بھیڑ بکری وغیرہ وغیرہ) ۔ اللہ تعالیٰ نے تمھاری روزی کے لیے جو جانور عطا کیے ہیں، ان میں س (شوق سے) کھائو، لیکن شیطان کے نقوش قدم پر نہ چلنا (یعنی اس کے جمالیاتی فریب میں آکر حرام کھانا، نہ حرام کاری ہی کرنا) کیونہ وہ تمھارا کھلا دشمن ہے (نمبر ۵۳)۔ حواشی نمبر ۵۳ - انسان جانتا ہے کہ حلال روزی کیا اور حرام روزی کیا ہے: اسے علم ہے کہ اعمالِ سُوء کیا اور اعمالِ صالحہ کیا ہیں ۔ لیکن شیطان انسان کو حرام خوری اور اعمالِ سُوء کے ارتکاب کی ترغیب دیتا ہے تو وہ جانتا بوجھتا ہوتا ہے کہ شیطان اس کے ساتھ دشمنی کر رہا ہے ، یعنی وہ اس کا کھلا دشمن ہے۔
</item><item>(یہ بڑے اور چھوٹے چار پائے ) آٹھ انواع کے نر اور مادہ، دو بھیڑ کے جوڑے اور دو بکری کے جوڑے۔ ان سے پوچھو! کیا (اللہ تعالیٰ نے) ان دونوں نروں کو حرام کیا ہے یا ان دونوں مادینوں کو یا اس بچے کو جو اِن مادینوں کے رحم میں ہے؟ اگر تم سچے ہو تو کوئی علمی، یعنی تنزیلی سند لا کر دکھائو ۔
</item><item>اور اسی طرح اُونٹ کا جوڑ (نر اونٹ اور ناقہ) اور گائے کا جوڑا ( گائو اور بیل ، اور یہ سب مل کر آٹھ نر اور مادہ ہوگئے، یعنی چار نر اورچار مادہ)۔ ان سے پوچھو :’’کیا اللہ تعالیٰ نے یہ دونوں نر (اونٹ اور بیل) حرام کیے ہیں یا دونوں مادہ (ناقہ او رگائے) یا وہ بچے جو اِن دونوں یعنی ناقہ اور گائے کے رحم میں ہوں ؟ (اگر یہ اللہ تعالیٰ کا حکم ہے تو ) کیا تم اس وقت موجود تھے جب اللہ تعالیٰ نے ایسا کرنے کی حکماً تاکید کی تھی۔ (پھر سوچو کہ) اُس شخص سے بڑا ظالم او رکون ہوسکتا ہے جو بغیر جانے بوجھے لوگوں کو گمراہ کرنے کی خاطر اللہ تعالیٰ پر بُہتان باندھے؟ (یعنی نہیں ہوسکتا) ۔ یقین مانو کہ اللہ تعالیٰ (اپنے قانونِ احترامِ آرزو کی مطابق) ظالموں، یعنی دُوسروں اور اپنے آپ کو جہنم کی راہ پر لگا دینے والوں کو جنت کی راہِ راست کی طرف نہیں پھیرتا (یعنی ان کو اپنی پسند کی راہ پر چلنے دیتا ہے) ۔
</item><item>(میرے پیغمبر آخر ؐ!) اعلان کر دیجیے کہ مجھ پر جو وحی (و تنزیل) آتی ہے، اُس میں کسی ایسی چیز کو مَیں حرام نہیں پاتا کہ کھانے والے کو اس کا کھانا حرام (Forbidden) ہو، بجز اِن چیزوں کے : مردار (Carrion) ، خونِ رواں ، سور کا گوشت (Flesh of swine) اس لیے کہ یہ گند ی او رمضر صحت چیزیں ہیں؛ یا ناجائز چیز ہو کہ بوتِ ذبح اس پر اللہ کے سوا کسی او رکا نام لیا گیا ہو(یا اسے کسی غیر اللہ سے منسوب کیا گیا ہو) ؛ البتہ جو شخص لاچار ہوجائے ، اور بھوک مٹانے (اور جان بچانے) کے لیے ان میں سے کچھ کھا لے، بشرطیکہ اُس کی خواہش کرنے والا ہو، نہ فطری حدود سے تجاوز کرنے والا ( تو کوئی مضائقہ نہیں) ، اس لیے کہ آپ کا پروردگار و آقا نہایت بنہایت بخشنے اور سیِّآت محو کرن والا - بے انتہا ترس کھانے، شفقت و محبت اور فضل و کرم کرنے والا ہے ۔
</item><item>وہ لو گ جو یہودی بنے ہوئے ہیں (بڑے سرکش و قانون شکن تھے، لہٰذا) ہم نے سب ناخن دار حیوان (Animals with claws) ، یعنی ایسے حیون جن کے کھر بغیر شگار کے ہوں، ان پر حرام کر دیے تھے؛ نیز گایوں اور بکریوں کی چربی (Fat) کو بھی ان پر حرام کر دیا تھا، بجز اس چربی کے کہ جو ان کی پشتوں اور انتڑیوں (Entrails) میں پیوست ہو، یا وہ چربی جو ہڈیوں سے چمٹی ہو۔ (یہ چیزیں حلال ہیں ، لیکن ) ان کی سرکشی و نافرمانی کی پاداش میں یہ حکم (اُن کو سان چڑھانے کے لیے ) دیا گیا تھا، اور ایسا کرنے میں ہم حق بجانب یا سچے تھے۔
</item><item>پھر بھی (میرے نبی ؐ! ) اگر یہ لوگ آپ کی تکذیب کریں (یعنی ہمار قوانین و احکام اور تعلیمات کو جھوٹ قرار دیں) تو انھیں بتا دیجیے کہ (بیشک) تمھارا پروردگار و آقا بے پایاںرحمت کا مالک ہے، یعنی بے اندازہ رحم و کرم اور محبت و شفقت کرنے والا ہ، لیکن(اس کا قانونِ مجازات ہمہ گیر ا راٹل ہے، جس سے کسی متنفس کو مفر نہیں، لہٰذا) ظلم و گناہ کرنے والوں سے اس کا عذاب ٹل نہیں سکتا ۔ بالفاظِ دیگر، مجرموں کے دلوں سے ان کے جرم و و گناہ کے آتشیں اثرات یا سیِّآت کو کوئی غیر اللہ محو نہیں کرسکتا۔
</item><item>(مشرکوں= Plytheists کا شیوہ ہے کہ جب وہ شرک کے جواز میں کوئی دلیل نہیں پاتے تو لا جواب ہو کر ) یہ کہنے لگتے ہیں: اگر اللہ تعالیٰ کی مرضی ہو تو ہم شرک کرتے ، نہہمارے باب دادا، اور نہ ہم کسی چیز کو حرام ہی کرتے (ہم جو کچھ کرتے ہیں اللہ تعالیٰ کی مرضی سے کرتے ہیں ، ہم تو مجبور و بے اختیار بندے ہیں۔ اصل یہ ہے کہ) ان کے متقدمین یا سابقین یعنی ان سے پہلے لوگ بھی ایسا ہی جھوٹ بولتے تھے (نمبر ۵۴) یہاں تک کہ اس کی پاداش میں انھیںہمارے قانونِ مُجازات (Law of Retribution) کے عذاب کا مزہ چکھنا پڑا۔ ان سے پوچھیے : کیا اس بارے میں تمھارے پاس کوئی علمی یا وحی و تنزیل کی سند ہے؟ اگر ہے تو ہمیں بھی دکھلائو ( تو مانیں : اصل یہ ہے کہ ) تم تو محض وہم و گمان کے ییچھے چلتے ہو (You follow nothing but conjecture)، اور فقط اٹکلیں دوڑاتے رہتے ہو۔ حواشی نمبر ۵۴ - اصل یہ ہے کہ اللہ تعالیٰ ہر انسان کو فکر وعمل اورارادہ وانتخاب کی آزادی ودیعت کر کے دنیا میں بھیجتا ہے۔ چنانچہ اگر وہ حُسنِ عمل نہیں کرتا ، بلکہ شرک کرتا ہے تو اپنی مرضی سے کرتا ہے ۔ اللہ تعالیٰ کی مرضی تو یہ ہے کہ اُس کے تمام بندے مُوحِّد و مومن بن کر جنت قرۃ العین کو جانے والی راہِ راست پر چلیں اور وہاں ابدی حیاتِ طیبہ بسر کریں۔ چنانچہ مشرک ہو یا کوئی اور مجرم، جو اپنی اس آزادی اور اس مشیتِ الٰہی کی تکذیب کرتا ہے، وہ جھوٹ بولتا ہے ۔
</item><item>وگوں پر واضح کر دیں کہ محکم و دل لگتی یا بُرہان قاطعہ (Conclusive argument) صرف اور فقط اللہ تعالیٰ کی (وحی و تنزیل کی ) ہے۔ اگر تم میں ہدایت پانے کی آرزو ہوتی) تو وہ اپنے قانونِ احترام آرزو و مشیت کے مطابق تم سب بنی نوعِ انسان کو جنت کو جانے والی راہِ راست پر لگا دیتا۔
</item><item>(میرے پیغمبر آخر ؐ! ) آپ ان سے فرمادیں کہ تم اپنے شاہدوں (Witnesss) کو لائو، جو گواہی دیں کہ اللہ تعالیٰ نے ان چیزوں کو حرام کیا ہے ۔ پھر اگر وہ (جھوٹی) گواہی دے بھی دیں تو تم ان کے ساتھ ہرگز شہادت نہدینا( اور نہ ان کے ہمنوا ہی بننا)؛ نیز نہ ان مشرکوں کے جذبات و خواہشات اور اعتقادا ت کے پیچھے ہی چلنا، جو ہماری آیات، یعنی تعلیمات او رقوانین و احکام کو جھٹلاتے ہیں؛ اور جو آخرت (روزِ قیامت ، حیاتِ اُخروی اور روزِ حساب و جزا ) کو تسلیم بالیقین نہیں کرتے ؛ اور غیر اللہ یا دوسروں کو اپنے پروردگار و آقا کے ہمسر و ہم پلہ سمجھتے اور ٹھیراتے ہیں (نمبر ۵۵)۔ حواشی نمبر ۵۵ - مسلمانوں کو بالخصوص اس آیۂ بصیرت افروز کے آئینے میں اپنے اعتقادات اور اقوال و افعال کو دیکھ کر عبرت حاصل کرنی چاہیے۔
</item><item>ان سے کہیے : آئو میں تمھیں (قرآن حکم سے پڑھ کر ) بتائوں کہ تمھارے پروردگار و آقا نے تم پر کیا پابندیاں لگائی ہیں؛ یہ کیا اس کی ذات و صفات، احکام و قوانین اور اُمورِ حکمرانی میں کسی اور کو اس کا شریک و سہیم اور مُعاون سمجھنا ، نہ بنانا ۔ لیکن اپنے ماں باپ سے احسن طریقے سے مالی تعاون کرنا کہ وہ خوش رہیں ؛ نیز مفلوک الحالی (Penury) کی بناء پر اپنی اولاد کو قتل نہ کرنا(یعنی ان کو تعلی و تربیت سے محروم اور جاہل و بے ہنر رکھ کر اُن کی دُنیوی و اُخروی زندگی برباد نہ کرنا) ؛ ہم نے تھارے اور ان کے لیے روزی (Sustenance) فراہم کر دی ہے(یعنی قومی دولت یا پیداوار میں تمھارا مساوی حصہ مقرر کر چکے ہیں ، اُسے لینے کی سعی و جہدکرو) ؛ نیز جمال فروشی و جال نمائی کے نظاروں اور بے حیائی کے مناظر ور جنسی فعلیت و حرکت (Sexual activity) کے ظاہری و مخفی پہلوئوں سے کلیتاً اجتناب کرو۔ علاوہ بریں ، کسی متنفس کو، جسے اللہ تعالیٰ نے قتل کرنے سے منع فرمای اہے ، قتل نہ کرنا، البتہ حکمِ الٰہی کے مطابق (قصاس وغیرہ کی صورت میں)ایسا کرنا روا ہے ۔ یہ وہ احکام ہیں جن پر عمل کرنے کی تمھیں تاکید کی جاتی ہے تاکہ تم عقل و فکر سے کام لو۔ حواشی نمبر ۵۶ - عربی مھاورے میں قتل کرنے کے معنی، معنوی طور پر ہلاک و برباد کرنا بھی آتے ہیں ۔
</item><item>اور یتیم، یعنی بے یارو مددگار بچوں کے مال، یعنی منقولہ و غیر منقولہ جائیداد کو نہ چھیڑو، البتہ حسن نیت سے اس کا انتظام و انصرام کرنے کی خاطر ایسا کرنا روا ہے، یہاں تک کہ وہ سنِ بلوغ (یا جوانی کی عمر ) کو پہنچ جائیں (تو ان کا مال خوشدلی سے من و عن اُن کے حوالے کردو)۔ اور ماپ تول عدل و انصاف کے ساتھ پورا کرو (نمبر ۵۷) کوئی متنفس اپنی ہمت و رسائی سے زیادہ کسی بات کا مکلف یا ذمے دار نہیں ہے ؛ نیز (کسی سے متعلق زبان یا قلم سے ) بات کرو تو انصاف سے کرو (یا شہادت دو تو سچ بولو()ٰ چاہے اس کی زد تمھارے کسی رشتے دار، دوست یا رفیق پر ہی کیوں نہ پڑتی ہو (نمبر ۵۸) ( سب سے بڑھ کر یہ کہ ) اللہ تعالیٰ سے کیا ہوا وعدہ (Covenant) پورا کرو، عینی ایمان کا مطلب ہے اللہ تعالیٰ کے کل قوانین وا حکام او رتعلیمات پر عمل کرنے کا عہد و پیمان، اور اسے پورا کرنا ہر مؤمن پر فرض ہے۔ ان احکام پر تمھیں عمل کرنے کی تاکید کی جاتی ہے تاکہ تم انھیں ذہن نشین کرو۔ حواشی نمبر ۵۷ - قرآن مجید کی رُوسے اس کا مطلب اقتصادی یا معاشی امور میں عدل و انصاف روا رکھنا ہے : نیز یہ عمل صالح ہے اور ایسا نہ کرنا ’’فساد ‘‘ ہے (ھُود ۱۱: ۸۵- ۸۶ ببعد) نمبر ۸۵ - قربی: اس قرآنی اصطلاح کا مطلب دُہرا ہے: اولاً ، نسبی و صِہری(= سسرالی) رشتے دار ؛ ثانیاً ، دل سے قریب شخص جیسے دوست و رفیق، ہم پیالہ وہم نوالہ ، ہم کیش و ہم مشرت اور ہمنوا، مرد ہو یا صنف جمیلہ۔
</item><item>اور یقینا یہ ہے میری راہِ راست، یعنی جنت قرۃ الیعن کو جانے والا فطری، سچا او رسیدھا راستہ؛ اس لیے صرف اسی پر سفر زندگی کرو یا چلو، لیکن دوسرے راستوںپر سفرِ زندگی نہ کرنا، وہ تمھیں میری راہِ راست سے ادھر اُدھر کر دیں گے ( اور تم جہنم کی راہوں پر چل کر اس میں جا گرو گے۔ اِن احکام کے ذریعے تمھیں نصیحت کی جاتی ہے تاکہ تم میں تقویٰ کا احیاء ہوجائے، یعنی تم میں جنت کی راہِ راست پر چلنے اور دوزخ کے ٹیڑھے راستوں سے دوررہنے کی آرزو زندہ و فعال ہوجائے ۔
</item><item>بعد ازاں، ہم نے موسیٰ ؑ کو (بذریعہ وحی و تنزیل ) کتاب عطا کی تھی، احسان و حسن عمل کرنے والوں پر اپنی نعمت کی تکمیل کرنے کے لیے، یعنی ان کو دنیوی و اُخروی حسنہ سے سرفراز کرنے کے لیے؛ یہ (تورات) ، اللہ تعالیٰ کے سارے قوانین و احکام اور تعلیمات کی جامع تشریح، راہ نما اور رحمت ، یعنی دنیوی و اخروی حسنہ اور شفاو معنوی زندگی دینے والی تی تاکہ وہ (= بنی اسرائیل ) اپنے پروردگار و آقا کی مُلاقات پر ایمان لائیں، یعنی اللہ تعالیٰ کی عدالت میں محاسبے اور جزا کے لیے پیش ہونے کو تسلیم بالیقین کریں۔
</item><item>اور یہ کتاب (قرآن) جواَب ہم نے نازل کی ہے ، مبارک ہے ، یعنی رُشد و ہدایت، دُنیوی و اُخروی حسنہ اور مادی و معنوی ترقی دینے والی ہے ، لہٰذا اس (کے قوانین و احکام اور تعلیمات کے مطابق ) سفر زندگی کا راستہ اختیار کرو، اور جہنم کو جانے والے راستوں سے ترساں و گریزاں رہو تا کہ تم مغفرت و رحمت سے نوازے جائو۔
</item><item>(اس قرآن کے نازل کرنے کی ایک وجہ یہ بھی تھی کہ) مبادا تم یہ کہو کہ الکتاب تو ہم سے پہلے ان دوقوموں (یہود و نصاریٰ) پر اُتری تھی اور ہم تو اس کے پڑھنے پڑھانے سے ناواقف تھے۔
</item><item>یا عذر کے طور پر کہتے ہیں کہ اگر ہم پر الکتاب نازل کی گئی ہوتی تو ہم ان (یہودو نصاریٰ) سے زیادہ ہدایت یافتہ، یعنی راست باز و راست رو ہوتے ۔ پس تمھارے ربّ کی طرف سے تمھارے پاس بُرہانِ قاطع آچکی ہے جو ہدایت و رحمت ہے، یعنی دُنیوی و اُخروی حسہ کی راہِ راست دکھانے والی اور انھیں مادی و معنوی ترقی اور نُصرت و مغفرت سے نوازنے والی ہے، لہٰذا اب ان سے بڑھ کر ظالم او رکون ہوں گے جو اللہ تعالیٰ کی آیات کو جُھٹلائیں ، یعنی اس کی تعلیمات او رقوانین و احکام سے مُنہ موڑیں گے تو انھیں اس (بلا وجہ ) رُوگردنی کی پاداش میں ہم (اپنے قانونِ مجازات کے مطابق) بڑا ہی بھیانک اور غم انگیز عذاب دیں گے ۔
</item><item>کیا (ایمان لانے کے لیے ) یہ اس بات کا انتطار کر رہے ہیں کہ اِن کے پاس فرشتے آئیں یا (خود) تمھارا پروردگار و آقا آئے ، یا ان کے سامنے تمھارے رب کی بعض معجزانہ نشانیاں ظہور پذیر ہوں ؟(یاد رکھیں) جس وقت تمھارے پروردگار و آقا کی معجزانہ نشانیاں ظہور پذیر ہوئیں تو (اُس وقت ) کسی شخص کو اُس کا ایمان، اگر وہ پہلے ایمان نہیں لایا ہوگا، یا اُس نے ایمان کی حالت میں کوئی حسن عمل نہیں کیا ہوگا (نمبر ۵۹) قطعاً فائدہ نہیں دے گا (نمبر ۶۰)۔ ان کو بتا دو کہ تم تو (فرشتوں، اللہ تعالیٰ اور اس کی نشانیوں کا) انتظار کرتے رہو ، ہم (تمھارے عبرتناک انجام کا ) انتظار کرتے رہیں! ۔ حواشی نمبر ۵۹ - کفر کی حالت میں حسنِ عمل فائدہ نہیں دیتا ، کیونکہ کافر کے آتشکدۂ قلب میں حُسنِ عمل کا اثر آگ کو بجھا نہیں سکت ۔ نمبر ۶۰ - ایمان بالغیب معتبر ہوتا ہے، لیکن موت دیکھ ک ر ایمان لانا معتبر نہیں ہوتا، جیسا کہ فرعون کا ایمان، کیونکہ وہ غرقِ آب ہوتے وقت ایمان لایا تھا۔
</item><item>(میرے پیغمبر ؐ!) جن لوگوں نے اپنے دین میں تفرقہ ڈالا اور فرقے فرقے ہوگئے (نمبر ۶۱) (And broke up into sects)، یقینا آپ کا ان سے کوئی سرو کار نہیں؛ ان کا مقابلہ تو اللہ تعالیٰ کے اختیار میں ہے ۔ (روزِ قیامت وہی ان کو اُن کی کارستانیوں (کی حقیقت ) سے آگاہ کرے گا۔ حواشی نمبر ۶۱ - یہ اصل عظیم یا د رکھنے کی ہے کہ دین میں فرقہ بندی یا مختلف مذاہب میں منقسم ہوجانا شرک ہے اور شرک ناقابل معافی گناہِ کبیرہ اور ظلم عظیم ہے ؛ نیز فرقوں کے لوگوںکا اللہ تعالیٰ اور اس کے رسول آخر ؐ سے کوئی تعلق نہیں رہت ۔ یہ آیۂ تنذیری مسلمانانِ عالم کے لیے تازیانہ ء عبرت ہے ، جو مختلف مذہبی فرقوں اور گروہوں میں بٹے ہوئے ہیں۔
</item><item>(اللہ تعالیٰ کے حکیمانہ قانونِ مُکافاتِ عمل کی حقیقت یہ ہے کہ ) جو شخص( روزِ قیامت و جزا) اعمال صالحہ یا حسین اعمال کے حسین اثرات یعنی حسنات کے ساتھ (ہمارے حضور) پیش ہوگا (نمبر ۶۲) اُسے ایسے ہی حسین ثمرات دس گنا زائد ملیں گے۔ لیکن جو اعمالِ سُوء کے اندوہناک و آتشیں اثرات، یعنی سیِّآت کے ساتھ پیش ہوگا تو اُسے اُتنا ہی صلے ملے گا (عذاب النار کی صورت میں) ؛ نیز ان کے ساتھ قطعاً بے انصافی نہیں ہوگی(کیونکہ یہ ہمارے قانونِ مجازات و معدلت کا خاصہ ہے )۔ حواشی نمبر ۶۲ - حسنہ او رسیئہ کے الفاظ اسم جنس کے طور پر استعمال ہوئے ہیں ، اس لیے ترجمے میں جمع کا صیغہ استعمال کیا گیا ہے ۔
</item><item>(میرے پیغمبر ؐ !) آپ ان پر (یہ حقیقت) واضح کر دیں کہ میرے پروردگار و آقا نے بالیقین مجھے جنت کو جانے والی حسین و فطری شاہراہوں پر لگا دیا ہے ، ایک قائم و دائم رہنے والے نظام حیات کلی کی طرف جسے ابراھیم ؑ نے کل باطل نظاموں سے روگردانی کرکے اپنے مسلک کے طور پر اختیار کیا تھا ؛ نیز وہ اپنے نظام الٰہی میں کسی اور نظام کو شامل کرنے والا نہ تھا ۔(نمبر ۶۳) حواشی نمبر ۶۳ - دین یا اللہ تعالیٰ کا نظامِ زندگی میں کسی اور نظام یا مسلک و طریقہ کو شامل کرنا بھی شرک ہے۔
</item><item>آپ اس (واقعیت ) کا بھی اعلان کردیجیے کہ میری صلوٰۃ یعنی میرے کل وظائف و فرائض زندگی اور ان کو ادا کرنے میں میری توانائی و وقت اور مال و منال کی قربانیاں ، نیز میرا جینا اور مرنا سب کچھ اللہ تعالیٰ (کے بندوں کی تعلیم و تربیت، رُشد و ہدایت اور دُنیوی و اُخروی حسنہ) کے لیے ہے ، جو انسان سمیت کل جہانوں کی مخلوقات کا پروردگار و مالک ہے (نمبر ۶۴) حواشی نمبر ۶۴ - یہ ہے رسالت مآب ؐ کے رحمۃ اللعالمین ہونے کا مفہوم؛ اور یہی آپ ؐ کی سنت حسنہ ہے ۔
</item><item>اس، یعنی اللہ تعالی کی ذات و صفات اور اس کے نظام حیات کلی میں نہ تو کوئی اس کا شریک و سہیم یا معاون ہے اور نہ ہی ہوسکتا ہے ؛ اور مجھے اس کا حکم دیا گیا ہے کہ میں سی کو اُس کا شریک نہ مانوں، اور اُس کے سبب بندگانِ تسلیم و رضا سے پہلے خود اس کا بندۂ تسلیم و رضا بن کر دکھائوں (نمبر ۶۵)۔ حواشی نمبر ۶۵ - یہ ہے نبی اکرم صلی اللہ علیہ وسلم کا اُسوہ ٔ حسنہ ، جس کے مطابق زندگی کرنا ہم پر لازم ہے ۔ علاوہ بریں، ہر مبلغ و قائد کے لیے پہلے خود اللہ تعالیٰ کا بندۂ تسلیم و رضا بن کر دکھانا ناگزیر ہے۔
</item><item>ان سے پوچھیے : ’’ کیا میں اللہ تعالیٰ کو چھوڑ کر کسی او رپروردگار و مالک کی طلب و جستجو کروں، جب کہ وہ موجودات (Existing) کی ہر چیز کو نشو و نما دینے والا آقا و مالک ہے؟ (یاد رکھو!) ہر متنفس جو (حسنہ یا سیئہ) کمائی کرتا ہے ، وہ صرف اپنے لیے کرتا ہے( اس کا اجر صرف اُسے ہی ملے گا ، دوسرے کو نہیں )، نیز کوئی اپنے اعمال کا بوجھ اٹھانے والا کسی دوسرے کے اعمال (سوء) کا بوجھ نہی اُٹھا سکتا، نہ دنیا اور نہ آخرت میں۔ (وجہ یہ ہے کہ ہر شخص رہینِ اعمال اور مستوجب قانونِ مُکافاتِ عمل ہے (Subject to Law of Retributio)۔ تمھیں (اس سفر زندگی کے بعد) اپنے پروردگار و مالک کے حضور لَوٹنا ہے ؛ پھر وہ تم پر وہ حقاء آشکارا کرے گا، جن میں تم اختلاف کرتے رہے تھے (نمبر ۶۶) حواشی نمبر ۶۶ - یہ اصلِ عظیم ہمیشہ پیش نظر رہنا چاہیے کہ اللہ تعالیٰ نے ہر انسان کی گردن میں غیر مرئی و لطی ف ٹیلی وژن نصب کر رکھا ہے جو اس کے اقوال و اعمال اور حرکات و سکنات کو ساتھ ساتھ ریکارد کرتا رہتا ہے۔ قیامت کے روز، اللہ تعالیٰ کے حکم سے ہر انسان کا یہ ٹیلی وژن / وی ۔سی ۔آر مرئی صورت میں اس کے سامنے رکھ دیا جائے گا اور وہ اس میں اپنے کل عمر کے اقوال و افعال اور حرکات و سکنات کو سنے اور دیکھے گا؛ اور آخر میں اپنے متعلق اللہ تعالیٰ کا فیصلہ بھی سُن لے گا۔
</item><item>اور وہ (اللہ تعالیٰ ) ہی ہے، جس نے تمھیں زمین میں ایک دوسرے کے جانشین مقرر کیا ہے اور بعض (افراد و اقوام) کو (قوت و اقتدار، علم وحکمت ، فن و ہنر (ٹیکنالوجی ) مال و منال وغیرہ وغیر ہ میں) بعض افراد و اقوام پر فضیلت و فوقیت دی (اور اللہ ایسا ہمیشہ کرتا رہے گا)، تاکہ اُس نے تمھیں جو کچھ عطا کیا ہے ، اس میں تمھیں آزمائے (کہ تم ان کا استعمال فرمانِ الٰہی کے مطابق کرتے ہو یا نہیں؟ ) یاد رکھو ! اللہ تعالیٰ (تمھارے اعمال کا) ساتھ ساتھ حساب چکانے والا ہے، نیز وہ بے انتہا ظلم و گناہ کے اثرات کو محو کرنے اور تحفظ دینے والا- بے پایاںترس کھانے ، بار بار در گزر کرنے اور رحمت و حسنہ سے نوازنے والا ہے ۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ا، ل، م، ص۔ حروفِ مقطعات میں سے ہے۔
</item><item>(میرے نبیؐ ! ) یہ عظیم کتاب The Scripture)، یا منظم ضابطہ ء قوانین و احکام) آپ پر (بذریعہء وحی) نازل کی گئی ہے تاکہ اس کے ذریعے لوگوں کو ان کی کجروی کے بھیانک انجام سے متنبہ کرنے میں آپ اپنے قلب میں کسی قسم کا اضطراب وہراس محسوس نہ کریں؛ نیز یہ کتاب اہلِ ایمان کے لیے (اللہ تعالیٰ کے قوانین و احکام او رتعلیمات کی ) یاد دہانی کرانے والی ہے ۔
</item><item>(لوگو!) تمھارے پروردگار و آقا کی طرف سے جو (قوانین و احکام اور تعلیمات و ہدایات ، الغرض جو کچھ ) تمھاری طرف نازل ہوا ہے، اس کی پیروی کرو، یعنی اس کے مطابق زندگی کرو، لیکن اپنے ربّ کو چھوڑ کر اُن کے نقوشِ قدم رپ نہ چلنا، یعنی ان کے قوانین واحکام اور تعلیمات و ہدایات پر عمل نہ کرنا ، جن کو تم نے اس کے سوا (دنیا میں) اپنے حامی و دوست بنایا ہوا ہے ۔ لیکن تم کم ہی عبرت پکڑتے ہو۔
</item><item>اور (دیدۂ عبرت نگاہ سے دیکھو اور عبرت پکڑو کہ) کتنی بستیاں (Towns) ایسی تھیں جن کو ہم نے (اپنے قانونِ مجازات کے مطابق) تہس نہس کر دیا (Destroyed)، رات کو جب وہ محوِ خواب تھے، یا دوپہر کو استراحت (Rest) کر رہے تھے، ہمارے عذاب نے دفعتاً ان کو جالیا ۔
</item><item>اُن پر جب ہمارا عذاب آیا تو ان کے دلوں کی صدا صرف یہی تھی کہ بلا شبہ ہم ہی ستمگر تھے۔ (لیکن عذاب و مرگِ ناگہانی کے وقت اعترافِ حقیقت کرنا اور ایمان لانا بے اثر ہوتا ہے)۔۔
</item><item>(یہ بات یاد رکھنے کی ہے کہ ) جن لوگوں کی طرف ہم نے اپنے پیغمبر ؑ بھیجے تھے ، اُن سے ضرور پوچھا جائے گا (کہ اُن کے پاس ہمارے پیغمبرؑ ہمارا کلام لے کر آئے تھے یا نہیں او رانھوں نے ان پر عمل کیا تھا یا نہیں ؟ ) اسی طرح پیغمبروں ؑ سے بھی ضرورت استفسار کیا جائے گا (کہ انھوں نے اپنی رسالت کا فریضہ ادا کیا تھا یا نہیں ؟ اور ہمارے احکام پر عمل کرکے انھیں دکھایا تھا یا نہیں ؟ )۔
</item><item>پھر ہم اُن کی کل عمر کی روداد، علم کی بناء پر (یعنی اُن کے معجزاتی حلقومی ریکارڈ / وی ۔ سی ۔ آر کے ذریعے ) اُنھیں ضرور سنا اور دکھادیں گے۔ (یاد رکھو !) ہم غیر حاضر نہیں تھے (بلکہ ہم اُن کی شہ رگ سے بھی قریب تر تھے (نمبر ۱) ۔ حواشی نمبر ۱ - قرآن مجید کی رو سے اللہ تعالیٰ ہر وقت اور ہر جگہ اپنے بندوں کے پاس ہوتا ہے (الحدید ۵۷:۴) ؛ یعنی ہر انسان ہمیشہ اس کی نظر میں رہتا ہے۔
</item><item>اُس روز (یعنی حساب و جزا، حسنات و سیِّآت کا ) موازنہ (نمبر ۲) شُدنی (Certain) بھی ہے اور عدل بھی ۔ چنانچہ جن کی حسنات وزن میں (سیِّآت کے مقابلے میں) بھاری ہوں گی ، وہی دوزخ سے نجات پانے اور جنت میں جانے میں کامیاب ہوں گے ۔ حواشی نمبر ۲- جس طرح مختلف قسم کے مادی او رلطیف چیزوں کا وزن ہوتا ہے، جسے معلوم کرنے کے طریقے ہیں ، اسی طرح حسنات و سیِّآت کا بھی وزن ہے ، جسے معلوم کرنے کا طریقہ بھی مختلف ہوگا۔
</item><item>لیکن جن لوگوں کے حسنات (نمبر ۳) وزن میں کم ہوں گی تو وہ اپنے آ پ کو گھاٹے میں ڈالنے والے (زیاں کار ) ہوں گے ، بدیں وجہ کہ وہ ہماری آیات، یعنی تعلیمات و احکام او رقوانین کا انکار کرکے ان کے ساتھ زیادتی (اور اپنے اوپرظلم ) کرتے تھے ۔ حواشی نمبر ۳ - حسنات کے وزن میں کمی کا مطلب م، حسنات کا کم ہونا ہے ، اور اس کی کمی کا سبب اللہ تعالیٰ کے قوانین و احکام اور تعلیمات و ہدایات کے مطابق راہِ راست پر سفر زندگی نہ کرنا ہے۔
</item><item>(اے افرادِ نسلِ انسانی! اس واقعیت کو غور کی نظروں سے دیکھو او رسوچو سمجھو کہ ) ہم نے ہی تمھیں اس کرہ ارضی میں علمی قوتِ تسخیر (Conquering power of science) اور اختیار و اقتدار دے کر بسایا، اور اس میں تمھاری روزی (Livelihood) کے گونا گوں سامان اور وسائل فراہم کر دیے (تاکہ تم سب ان سے استفادہ کرو) لیکن تم میں سے کم شکر کرتے ہیں، یعنی بہت کم لوگ نہ خود ان نعمتوں کا صحیح استعمال کرتے اور نہ دوسروں کو ان سے مستفید ہونے دیتے ہیں ۔
</item><item>(اے بنی نوعِ انسان !)ہم ہی نے (اپنے قانونِ ارتقاء کے مطابق ) تمھاری درجہ بدرجہ تخلیق کی (جس طرح ہم ہر بچے کی تخلیق، ارتقائی انداز میں اس کی ماں کے بطن میں کرتے ہیں۔ یہ ہماری سنت ہ اور ہماری سنت ناقابلِ تغیر و تبدل ہے ) پھر ہم نے تمھاری صورتگری کی، یعنی تمھارے چہرے مُہرے، اعضاء و جوارح او رقدو قامت کی تشکیل کی (نمبر ۴)۔ بعد ازاں ، ہم نے فرشتوں کو حکم دیا کہ وہ آدم کو سجدہ کریں، یعنی انسان کی علمی قوت و فضیلت اور اہلیتِ خلافت کو تسلیم بالعمل کریں۔ انھوںنے سر تسلیم خم کر دیا؛ لیکن ابلیس (نمبر۵) سر تسلیم خم کرنے والوں میں شمار نہ ہوا، یعنی اُس نے انسان کی علمی قوت و فضیلت او راہلیتِ خلافت کو فرشتوں کی طرح تسلیم نہ کیا ۔ حواشی نمبر ۴ - دیکھیے الانفطار۸۲:۶- ۸۔ نمبر ۵ - ابلیس فرشتہ نہیں تھا، اس لیے کہ ایک تو وہ ناری مخلوق تھا، اور دوسرے اُسے فکر و عمل کی زادی ودیعت کی گئی تھی۔بخلاف اس کے، فرشتے ایک تو نوری مخلوق تھے، دوسرے، انھیں فکر و عمل کی آزادی ودیعت نہیں کی گئی تھی۔
</item><item>اللہ تعالیٰ نے ابلیس سے پوچھا ! ’’کس چیز نے تجھے (انسان کی علمی قوت و فضیلت اور اہلیتِ خلافت کو ) تسلیم کرنے سے روکا، جبکہ میں نے تجھے ایسا کرنے کا حکم دیا تھا ؟‘‘۔ اُس نے جواب دیا : ’’میں انسان سے بہتر ہوں ، یعنی میں اِنسان سے زیادہ خلافتِ ارضی کا سزاوار و مستحق ہوں، اس لیے کہ تُونے میری تخلیق آگ سے کی، اور اس کی تخلیق زمین کی مٹی سے کی ہے ‘‘(نمبر ۶) حواشی نمبر ۶ - ابلیس کا یہ جواب ایک تو اس کے منطقی مغالطے پر دُوسرے ، اس کے تکبر و پندارپر اور تیسرے، اس کے حسد و سرکشی پردلالت کرتا ہے۔ مفصل بحث کے لیے اس مترجم کی کتب سرگذشت فلسفہ، حصہ اول ، ص ۳۰۳ ببعد اور شیطان کا جمالیاتی فریب، فیروز سنز ، لاہو ۔
</item><item>للہ تعالیٰ کا ارشاد ہُوا (فرشتوں کے اس اعلیٰ مقام سے دُو رہوجا۔ اس مقام پر تجھے تکبر کرنا زیب نہیں دیتا تھا ، لہٰذا تُو (ملائکہ کے زمرے سے) نکل جا ۔ اصل میں تُو ان میں سے ہے جو خود ذلیل ہونا چاہتے ہیں ۔
</item><item>(ابلیس نے چیلنج کے طور پر ) کہا: مجھے روزِ نشاۃِ ثانیہ ، یعنی انسانوں کے دوبارہ زندہ اُٹھنے کے روز تک مُہلت (Respite) دے (پھر دیکھنا میں کیا کرتا ہوں)۔
</item><item>اللہ تعالیٰ نے فرمایا: جا تُو مہلت یافتہ لوگوں میں سے ہے۔
</item><item>اس پر ابلیس بولا : جس طرح تُونے مجھے غچا دے کر گمراہ کیا ہے، میں بھی (انتقام کے طو رپر ) بنی نوع انسان کو ورغلانے کے لیے جنت کو جانے والی راہِ راست پر گھات لگائے رہوں گا۔
</item><item>پھر میں (ان کو ورغلانے کے لیے ) اُن کے آگے سے پیچھے سے ، دائیں اور بائیں (الغرض ہر طرف سے ) ان کے پاس آئوں گا؛ اور تُو ان میں بہتوں کو (اپنی نعمتوں کا ) شکر گذار نہیں پائے گا۔
</item><item>اللہ تعالیٰ نے فرمایا: اے ابلیس! اس (یعنی فرشتوں کے زُمرے) سے نکل ، دُور ہوجا، تُو (اپنی شیطانی حرکات کی وجہ سے ) ذلیل و خوار ہوگا؛ نیز جو کوئی ان (انسانوں) میں سے تیرے نقوشِ قدم پر چلے گا( یا تیری باتوں پر لگے گا، وہ بھی ذلیل و خوار ہوگا ) ؛ او رمیں (اپنے قانونِ مجازات کے مطابق) تم سب سے جہنم کو بھر دوں گا۔
</item><item>اور اے آدم (نمبر ۷) تُو اور تیری زوجہ اسی جنت (نمبر ۸)، یعنی اس دنیا میں کے ثمر ور باغ میں رہو سہو، اور اس میںجہاں سے چاہو، شوق سے نوشِ جاں کرو ، یعنی کھائو پیو، لیکن اس شجرۂ نسب (نمبر ۹) (Origin of mankid)سے مقاربت نہ کرنا ، ورنہ تم بھی اپنے اوپر ظلم کرنے والوں میں سے ہوجاؤ گے (نمبر ۱۰)۔ حواشی نمبر ۷ - آدم : جنتِ ارضی کا برگزیدہ یا تمثیلی انسان۔ نمبر ۸ - قرآن حکیم نے یہاں لفظِ جنت کو لُغوی معنیٰ، یعنی ثمرور باغ کے مفہوم میںاستعمال کیا ہے ۔ دلیل یہ ہے کہ جنت الحیوانی کو کسی متنفس نے دیکھا ہے نہ کوئی وہاں گیا ہے اور نہ کوئی اس کی ماہیت کا تصور تک کر سکتا ہے۔ نمبر ۹ - شجرۃ: مزرعِ نسل ۔ قرآن مجید نے عورت کو حرث (یعنی مزرع= کھیتی ) سے تعبیر کیا ہے (البقرہ ۲:۲۲۳) نمبر ۱۰ - فَتَکُوْنَ مِنَ الظّٰلِمیْنَ کے ارشاد ِ الٰہی سے مستنبط ہوتا ہے کہ اس وقت دُنیا کے اس ثمرو ر باغ میں آدم اور اس کی زوجہ کے علاوہ اور بھی انسان رہتے تھے، اور ان میں ظالم بھی تھے۔
</item><item>ٓٓشیطان (نمبر ۱۱) ان دونوں (نمبر ۱۲) کے دلوں میں وسوسے ڈالنے، یعنی اندیشے اوراحتمالات پیدا کرنے لگا تاکہ ان کے جنسی اعضاء یا عورات (Sexual or private parts) کو جن کا دیکھنا ان کے لیے ممنوع تھا، ان کو کھلم کھلا دکھلائے (اور اس طرح ان کے جنسی جذبات میں ہیجان پیدا کرے، (He may excite their sexual passions) ۔ اور اُس (شیطان) نے ناصحانہ انداز میں ) اُن سے کہا : تمہارے ربّ نے تمھیں اس شجرۃ یعنی جنس معروض یا شرم گاہوں (Sex Objects) سے اس لیے منع کیا ہے کہ کہیں تُم دونوں فرشتے نہ بن جائو ، نیز حیاتِ جاوید (External life) نہ حاصل کر لو۔ حواشی نمبر ۱۱ - شیطان ، اس کا اصل نام عزازیل تھا۔ لیکن جب وہ اللہ تعالیٰ کا نافرمان بن کر ملعون اور اس کی رحمت و مغفرت سے محروم و مایوس ہوگیا ، تو قرآن حکیم نے اس کے لیے ابلیس کی تعبیر اختیار کی۔ پھر جب وہ بنی نوعِ انسان کا دشمن و شریر بن کر شر انگیزیاں کرنے لگا تو قرآن حکیم نے اُسے ’’شیطان ‘‘ سے تعبیر کیا۔ نمبر ۱۲ - شیطان نے آدم اور اس کی زوجہ دونوں کو ورغلایاتھا اوردونوں نے باہم رضا مندی سے جنسی اختلاط کیا تھا۔ اس سے یہود و نصاریٰ کے اس باطل نظرئے کا بطلان ہوجاتا ہے کہ عورت نے آدم کو مقاربت کی دعوت دی تھی ، اور صرف وہی گناہگار تھی ۔
</item><item>اوراُن سے قسمیں کھانے (اور یقین دلانے ) لگا کہ (نمبر ۱۳) میں تمھارے مخلص خیر خواہوں میں سے ہوں ۔ حواشی نمبر ۱۳- معلوم ہوا کہ جھوٹی قسمیں کھانے والا شخص شیطان ہوتا ہے ۔
</item><item>پھر ہوا یہ کہ شیطان نے دونوں کو بہکاوے دے کر چِت کر ہی دیا ؛ او روہ لذتِ جنس (Sex) سے آشنا ہوگئے تو اُن کی عورات یا شرمگاہیں ایک دوسرے پر آشکارا ہوگئیں( شرم کے مارے) وہ ان کو چھپانے کی خاطر باغ کے پتے تہ بہ تہ کرکے ان پر چپکانے لگے۔ اس پراُن کے پروردگار و آقا نے ان کو ڈانٹا: ’’ کیا میں نے تمھیں اس جنس مزرع کی مقاربت سے منع کیا تھا ؟ اور نہیں کہا تھا کہ شیطان تمھارا کُھلا دشمن ہے ؟ (لیکن تم نے حکم عدولی کی) ‘‘
</item><item>دونوں نے عرض کیا:’’پروردگار! ہم نے اپنے آپ پر ظلم کیا ہے (نمبر ۱۴) اگر تُو ہماری مغفرت نہیں فرمائے گا ، یعنی ہمار ے گناہ کے اثرات (= سیِّآت ) کو محونہیں کرے گا، او رہم پر ترس کھا کر ہمیں اپنی رحمت سے نہیں نوازے گا تو ہم (باعتبارِ حسنات ) گھاٹے میں پڑ جائیں گے(یعنی اہل نار بن جائیں گے)۔ حواشی نمبر ۱۴ - یہ از بس اہم نکتہ یاد رکھنے کا ہے کہ شیطان اپنی نافرمانی پر نادم نہیں ہوا ، بلکہ اس کے جواز پر اصرار کرتا رہا اور ملعون واہلِ نار بن گیا۔ بخلاف اس کے، انسان (= آدم اور اس کی زوجہ) اپنی نافرمانی پر نادم و پشیمان ہو کر مغفرت و رحمت کا طلبگار ہوا تو اس کی دُعا مستجاب ہوگئی ۔
</item><item>اللہ تعالیٰ نے ارشاد دفرمایا: تم سب کے سب (اس باغِ ثمرور سے نکل کر زرخیز زمین میں ) چلے جائو (نمبر ۱۵) تم میں سے کچھ لوگ دوسرے لوگوں کے دشمن ہوگئے ۔ تم نے اراضی میں رہنا سہنا ہے، اور ایک مدت تک کے لیے تمھارے لیے اس میں سامان ِ زیست ہے (نمبر ۱۶) حواشی نمبر ۱۵ - اس ترجمے کی صحت پر البقرہ ۲:۶۱ دال ہے ۔ نمبر ۱۶ - متاع: زادِ راہ کو کہتے ہیں ۔ انسان دنیا میں مسافر ہے، اُسے اپنے پاس اتنا ہی سامانِ زیست رکھنا چاہیے جتنا سفرِ زندگی کے لیے ضروری ہے ؛ فالتو مال و دولت العفو ہے ، اسے جمع کرکے رکھنا، حرام ہے ۔
</item><item>اللہ تعالیٰ نے فرمایا : تم سب نے اسی زمین یا دُنیا میں زندگی کرنا بھی ہے اور مرنا بھی، اور اسی سے (بالآخر) تم (زندہ) نکالے جائو گے (نمبر ۱۷) ۔ حواشی نمبر ۱۷ - یہ ایک مسلمہ امر ہے کہ مادہ فنا نہیں ہوتا ؛ کسی نہ کسی صورت میں باقی رہتا ہے ۔ لہٰذ ا آدمی مر کر دفن کیا جائے یا اُسے جلا دیا جائے یا اُسے بری یا بحری جانور کھا جائیں ، ا س کا مادہ کسی نہ کسی صورت میں قیامت تک باقی رہتا ہے؛ لیکن نفس عالمِ برزخ میں بھی زندہ رہتا ہے اور قیامت کو اس کی نشاۃِ ثانیہ ہوگی۔
</item><item>اے اولادِ آدم (یا اے بنی نوعِ انسان) ! ہم نے تمھیں ایسا لباس عطا کیا ہے، جو تمھاری عورت یا جنسی اعضاء (Private parts) کی پردہ پوشی بھی کرتا ہے او رتمھارے لیے سامانِ زیست و آرائش بھی ہے؛ اور تمھیں تقویٰ بھی (نمبر ۱۸) ودیعت کیا ہے ، جو (قلب و نظر او رتن بدن کی حفاظت کرنے، بے حیائی سے بچانے اور شخصیت کی تحسین کرنے میں) زیادہ مؤثر و اعلیٰ ہے ۔ یہ بات اللہ تعالیٰ کی رہنما باتوں میں سے ہے تاکہ لوگ تفکر بالحق کریں۔ حواشی نمبر ۱۸ - تقویٰ ، اصطلاحِ قرآنی ہے جس کی معنویت کی صراحت متعدد بار کی جاچکی ہے۔ یاددہانی کے لیے پھر صراحت کر دی جاتی ہے : اس کا مطلب آیت کے سیاق و سباق کی مناسبت سے یہ ہے : عفت و حیا اور رُشد و ہدایت کی آرزو او رفحشآ ء و منکر اور قدرت کے قانونِ مُجازات کی خشیت۔
</item><item>اے آدم کی اولاد! ایسا نہ ہو کہ شیطان تمھیں بہکاوا دے (Seduce you) ، جیسے اُس نے تمھارے والدین کو بہکاوا دے کر ثمرور باغ سے نکلوا دیا تھا اور ان کے لباس کو ان کے جسموں سے اُتروا کر عُریاں کر دیا تھا کہ ان کی شرمگاہیں ان کو دکھائے (اور مقاربت پر آمادہ کرے) ۔ (یاد رکھو !) شیطان اور اس کے بھائی بند تمھیں ایسی جگہ سے دیکھتے ہی کہ تم انھیں دیکھ نہیں پاتے۔ (ہمارے قانونِ احترامِ آرزو و تدبیری (Law of Honouring Ambition and Prudential Planning) یہ ہے کہ ) جو لوگ ہمارے قوانین و احکام اور تعلیمات کو نہیں مانتے ، ان کے رفیق و حامی شیطانی ہوتے ہیں ۔
</item><item>اور جب لوگ بے حیائی (نمبر ۱۹) کے کام کرتے ہیں تو (اس کے جواز میں یہ دلیل دیتے ہیں کہ) ہم نے اپنے اسلاف کو ایسا کرتے پایا ہے ( جو متقی و پارسا تھے )، اور اللہ تعالیٰ نے ہمیں ایسا کرنے کا حکم دیا ہے۔ ان پر واضح کر دو کہ اللہ تعالیٰ کبھی بے حیائی کا حکم نہیں دیتا۔ تم کیوں اللہ سے وہ باتیں منسوب کرتے ہو، جن کو تم جانتے تک نہیں؟ حواشی نمبر ۱۹ - فَاحِشَۃً: تاریخِ اقوام عالَم بتاتی ہے کہ ان میں ایسی قوموں اور بستیوں کی کمی نہ تھی جو بے حیائی کے کام عبادت سمجھ کر کرتے تھے۔ مثال کے طور پر، ہنود میں نیوگ (یعنی ایسی کسی عورت کا اولاد حاصل کرنے کے لیے کسی غیر مرد سے نُطفہ لینے کی رسم ایسی انتہائی بے حیائی کی رسموں کا رواج تھا۔ مانی مذہب میں عورتیں مشترکہ جنسی معروضات (Sex Objects) تھیں۔ زر تُشتیوں میں بہن بھائیوں کی شادی کا رواج تھا۔۔ قدیم یونان میں جوان لڑکیاں اور لڑکے اکٹھے ورزش کرتے تھے اور اسلام سے پہلے عربوں میں برہنہ ہو کر طوافِ کعبہ کرنے کا رواج تھا ۔
</item><item>(میرے پیغمبرؐ !) آپ فرما دیجیے کہ میرے پروردگار و آقا نے عدل و انصاف (Justice and balance) کو روا رکھنے کا حکم دیا ہے۔ ہر عبادت و فرماں برداری (نمبر ۲۰) کے وقت اپنی توجہ صرف اس پر لگائے رکھو! (غیر اللہ کا خیال نہ آنے پائے)۔ اور اپنے دین ، نظامِ حیات کلی کو ہر قسم کے مشرکانہ و باطل عقائد و رسوم سے پاک و منزہ اور صرف اسی کے لیے مختص کرکے اُسے پکارا کرو (استمداد و استعانت و مغفرت و رحمت کے لیے) جس طرح اُس نے تمھیں پہلی بار تخلیق کیا ہے، اسی طرح تم دوبارہ تخلیق کیے جائو گے ۔ حواشی نمبر ۲۰ - مسجد کا لفظ یہاں ظرفِ مکان کے طور پر نہیں، بلکہ مصدری معانی میں آیا ہے ، یعنی عبادت و فرماں برداری کے مفہوم میں۔
</item><item>(اس دُنیا میں لوگوں کے دو فریق ہیں ): ایک فریق کے لوگوں کو جنھیں ہدایت کی سچی آرزو تھی، (اللہ تعالیٰ نے اپنے قانونِ احترامِ آرزو کے مطابق ) اُنہیں راہِ راست پر لگا دیا؛ اور دوسرے فریق کے لوگوں کو گمراہی لاحق ہوگئی (کیونکہ انھیں گمراہی پسند تھی) ۔ یہ وہ لوگ ہیں ، جنھوں نے اللہ تعالیٰ کو چھوڑ کر طاغوتی گروہوں( مثلا علمائِ سُوء ،مشائخِ سالوس، باغی وسرکش حکمرانوں، نافرمان عہدے داروں، سُود خور وں متکبر سرمایہ داروں، وڈیروں ، سرداروں وغیرہ وغیرہ) کو اپنا رفیق و حامی بنا یا ہے اور بزعمِ باطل اپنے آپ کو ہدایت یافتہ یا راست رو سمجھتے ہیں۔
</item><item>اے بنی نوعِ انسان! ہر عبادت کے موقع پر اچھا لباس زیب تن کر لیا کرو (کہ اللہ تعالیٰ کو حُسن محبوب ہے ) اور (ذوق و شوق سے طیب و حلال چیزیں ) کھائو اور نوشِ جاں کرو؛لیکن اسراف نہ کرنا یا حد سے نہ گزرنا، کیونکہ اللہ تعالیٰ اللے تللے کرنے والوں (Intemperates) کو پسند نہیں کرتا(نمبر ۲۱) ۔ حواشی نمبر ۲۱ - اللہ تعالیٰ نے اپنے جمالیاتی ۔ تخلیقی شاہکاروں (Aesthetic-creative masaterpieces) کے لیے زیب و زینت او رکھانے پینے کی جو چیزیں پیدا کی ہیں ، ان کا استعمال رضائے الٰہی ہے ، لیکن ان کا ترک کرنا ناجائز ہے ۔ مثال کے طو رپر، ترکِ لذات و زینات ، نیز بے اعتدالی و اسراف ناجائز و ناروا ہیں ۔ علاوہ ازیں ، جو لوگ اپنے مال و دولت ، توانائیوں او رصلاحیتوں ، نیز اپنے لمحاتِ زندگی کو بے جا خرچ کرتے ہیں، اصطلاحِ قرآنی میں اُنھیں مُسرفین کہا گیا ہے۔
</item><item>(میرے نبی ؐ! ) آپ ان سے پوچھیے تو ! کون ہے وہ جس نے زیب و زینت (نمبر ۲۲) کی چیزوں اور خورد و نوش کی پاکیزہ وصحت افزا نعمتوں کو حرام قرار دیا ہے، جن کو اللہ تعالیٰ نے اپنے بندوں کے لیے پیدا کیا ہے؟ ان پر واضح کردیں کہ اس دنیا کی زندگی میں یہ مؤمنوں اور دوسروں سب کے لیے ہیں ، لیکن قیامت کے روز (اُخروی زندگی میں ) یہ (حسین و پاکیزہ نعمتیں اللہ تعالیٰ کے قانونِ مُکافاتِ عمل کی رُوسے ) صرف اہلِ ایمان کے لیے مختص ہوں گی۔ یہ احکام و قوانین ہم اُن لوگوں کے لیے تفصیل سے بیان کرتے ہیں جو سمجھ بوجھ رکھتے ہیں۔ حواشی نمبر ۲۲- زینَۃ کا لفظ اسم جنس کے طور پر استعمال ہوا ہے ۔
</item><item>آپ لوگوں کو بتلادیں کہ میرے پروردگار و آقا نے یہ باتیں حرام قرار دی ہیں : (۱)فواحش: ہرقسم کی قبیح و بے حیائی کی باتیں ، کھلم کھلا کی جائیں یا چوری چھپے ۔ (ب) تغافل و مہربانی: کس کا حق معلوم غصب و سلب کرنا۔ یہ نا حق زیادتی ہے۔ (ج) بلا سند شرک باللہ: اللہ تعالیٰ کی ذات و صفات او رقوانین و احکام میں کسی اور کو شریک و سہیم یا مُعاون سمجھنا اور ٹھیرانا، جس کے جواز کی سند اللہ تعالیٰ نے نازل نہ کی ہو۔ (د) اللہ تعالیٰ سے متعلق ایسی بات کہنا ، جس کا تمھیں علم نہ ہو۔
</item><item>(انسان کی طرح) ہر ہم کیش قوم (نمبر ۳۳) کی بھی مدت زندگانی ہے (جسے وہ اعمالِ صالحہ سے زیادہ اور اعمالِ سُوء سے کم کرسکتی ہے، لیکن) جب وہ مدت ختم ہوجاتی ہے تو (وہ آپ اپنی موت مرجاتی ہے) نہ ایک لحظہ تاخیر کر سکتی ہے نہ تقدیم۔ حواشی نمبر ۳۳ - اُمّۃٍ : ہم مشرب و ہم کیش قوم (People of common belief and creed)کو کہتے ہیں۔
</item><item>اے بنی نوعِ انسان! اگر تمھارے پاس تمہیں میں سے میرے رسول یا پیغمبر آئیں اور تم سے میرے قوانین و احکام او رتعلیمات بیان کریں تو (جن لوگوں کے دلوں میں تقویٰ زندہ و فعال ہوجائے گا اور ) وہ ہدایت ، یعنی جنت کو جانے والی راہِ راست پر سفرِ زندگی کرنے کی طلب و ّآرزو کریں گے، نیز اپنی اصلاح، یعنی اپنے حسی و قلبی نظام کا توازن درست کر لیں گے ، تو ان پر نہ تو خوف و خطر مسلط ہوگا او رنہ وہ رہینِ غم و اضطراب ہی ہوں گے۔
</item><item>لیکن جو لوگ ہماری آیات ، یعنی قوانین و احکام او رتعلیمات کو عملاً نہیں مانیں گے (نمبر ۲۴) ، او ران پر عمل کرنے کو اپنی کسرِ شان سمجھیں گے، تو وہ سَمَندر (نمبر ۲۵) کی طرح آتشکدۂ جہنم کے رفیق و مکین ہوں گے،یعنی اس میں رہیں گے۔ حواشی نمبر ۲۴ - تکذیب اور تکفیر میں فرق کی صراحت کر دی جاتی ہے ۔ تکذیب کے معنی ہیں : مان کر عمل نہ کرنا، جیسے آج کل اکثر مسلمان قرآن و سنّہ کے مطابق صلوٰۃ کے تقاضے پورا نہیں کرتے اور نہ زکوٰۃ ہی دیتے ہیں۔ تکفیر سے مُراد دین یا نظام اسلام کو تسلیم نہ کرنا، بلکہ اس کی حقانیت کا انکار کرنا۔ نمبر ۲۵ - سَمَندر (برزونِ قلندر): آگ کا کیڑا (The Salamander) ۔ ایک کیڑا جو آگ میں رہتا ہے، اس لیے اُسے آگ کا رفیق و مکین کہہ سکتے ہیں۔
</item><item>غور کرو! ان لوگوں سے بڑھ کر اپنے اُوپراور دوسروں پر ظلم کرنے والے اور کون ہوسکتے ہیںجو اللہ تعالیٰ کے نام سے جھوٹ پھیلائیں او راس سے مشرکانہ قسم کی جھوٹی باتیں منسوب کریں؟ یا اس کی آیات، یعنی تعلیمات اور احکام و قوانین کو عملا ً جھٹلائیں (یا مان کر ان پر عمل نہ کریں (نمبر ۲۶) ۔ یہ لوگ الکتاب یا لوحِ محفوظ میں لکھے کے مطابق اپنا حصہ (دنیا میں ) حاصل کرتے رہیں گے (نمبر ۲۷) لیکن جب ہمارے فرستادہ فرشتے انھیں وفات دینے آئیں گے توان سے پوچھیں گے : ’’کہاں ہیں وہ جنھیں تم اللہ تعالیٰ کے بجائے (نُصرت و استمداد او ر مشکل کشائی و کارسازی کے لیے ) پکارتے تھے ‘‘؟۔ جواب دیں گے : (اللہ جانے!) ہم سے کہاں گم ہوگئے ہیں (نمبر ۲۸) ؟ او روہ اپنے خلاف گواہی دیں گے کہ وہ کافر تھے، یعنی اللہ تعالیٰ کے دین یا نظامِ حیاتِ کلی کا انکار کرنے والے تھے۔ حواشی نمبر ۲۶ - تکذیب آیات کی عبرتناک مثال عصرِ حاضر کے مسلمانوں کی ہے ، جو قرآن و سنہ کے مطابق زکوٰۃ دیتے ہیں نہ العفو ؛ نیز سرمایہ داری، سُود کاری اور سُودی سرمایہ کاری کرتے ہیں۔ نمبر ۲۷ - اس میں یہ اصلِ عظیم مضمر ہے کہ انسان کو فکر و عمل او راکتساب و انتخاب کی آزادی ودیعت کی گی ہے، مگر وہ نہیں جانتا کہ دُنیا میں اُسے کیاملے گا یا وہ کیسی زندگی بسر کرے گا؟ لیکن اللہ تعالیٰ جو عالم الغیب والشھادۃ ہے، یہ سب کچھ اس کے علم میں ہوتا ہے، جسے اُس نے ’’الکتاب‘‘ سے تعبیر کیا ہے ۔ نمبر ۲۸ - مُشرک اپنے جن خود ساختہ ’’معبودوں ‘‘ کو پکارتے ہیں، وہ اللہ تعالیٰ تو نہیں ہوتے کہ سمیع و بصیر ، حاضر و ناظر اور علیم و قدیر ہوں۔
</item><item>اللہ تعالیٰ فرمائے گا: جن و انس میں سے جو ہم کیش قومیں (نمبر۲۹)(People of common belief and creed) تم سے پہلے گذر چکی ہیں، تم بھی اُن کے ہمراہ جہنم میں داخل ہوجائو۔ جب کوئی ہم کیش قوم جہنم میںداخل ہوگی تو اپنی جیسی ظالم و گمراہ قوم پر لعنت بھیجے گی، یہاں تک کہ جب ساری قومیں اُس میں جمع ہوجائیں گی تو پچھلی امت یا ہم کیش قوم اپنی پیشروقوم سے متعلق کہے گی: ’’اے ہمارے پروردگار و آقا ! یہی ہیں وہ لوگ جنھوں نے ہمیں گمراہ کیا(یعنی جن کی تقلید میں ہم گمراہ ہوئے) تو اُنھیں دوزخ کی آگ کا دو چند عذاب دے ‘‘ ! اللہ تعالیٰ فرمائے گا :’’تم میں سے ہر ایک کے لیے دوگنا عذاب ہے، لیکن تمھیں( حقیقتِ حال کا) علم نہیں‘‘ (نمبر ۳۰) ۔ حواشی نمبر ۲۹ - اُمَمٍٍ: واحد اُمّۃ ، یعنی ہم کیش لوگ۔ نمبر ۳۰ - ایک اس جرم کا عذاب جو خود گمراہ ہوئے ، دوسراِس جرم کا کہ دوسروں کے لیے غلط یا باطل نظامِ زندگی چھوڑ گئے ۔ یاد رہے کہ رسول ؑ یا نبی ؑ کے علاوہ دوسروںکی کورانہ تقلید کرنے میں گمراہ ہونے کے اِمکان کو صرفِ نظر نہیں کیا جاسکتا۔
</item><item>اس پر ان کے متقدمین اپنے متأخرین سے کہیں گے : ’’تمھیں ہم پر کسی عُنوان فوقیت نہیں مل سکتی (محض اس لیے کہ تُم نے ہماری کورانہ تقلید کی تھی۔ تم نے اپنی عقل و بصیرت سے کام نہیں لیا تھا ، لہٰذا) اب اپنے اکتسابِ (سیِّآت) کی اذیتوںکے مزے چکھو‘‘۔
</item><item>اصل یہ ہے کہ جو لوگ ہماری آیات، یعنی تعلیمات او رقوانین و احکام کو مان کر عملاً جھٹلاتے ہیں اور ان پر عمل کرنے کو اپنی کسرِ شان سمجھتے ہیں، (وہ یادرکھیں کہ ) اُن کے لیے آسمان کے دروازے کھولے نہیں جائیں گے(یعنی اللہ تعالیٰ اُن پر کبھی مغفرت و رحمت ارزانی نہیں کرے گا)؛ نیز ان کا جنت میں داخل ہونا ایسا ہی محال ہے جیساا ونٹ کا سُوئی کے ناکے سے گذرنا۔ چنانچہ ہم (اپنے قانونِ مُجازات کی رُوسے ) ظلم و جرم کرنے والوں کو (اُن کے اعمالِ سُوء کا ) ایسا ہی( عبرتناک ) صلہ دیا کرتے ہیں۔
</item><item>ایسے (مشرک اور بنیادی حقوق غصب کرنے والے) ظالموں کا اوڑھنا بچھونا عذاب جہنم ہوگا۔ چنانچہ ایسے ظالموں کو ہم (اپنے قانونِ مجازات کے مطابق) ایسا ہی اجر دیا کرتے ہیں ( یہ ہماری سنت ہے جو بدلا نہیں کرتی)۔
</item><item>یقینا جو لوگ ایمان لاتے ہیں، یعنی اللہ تعالیٰ کے دین یا نظام حیات کلی کو دل و جان سے سچ مان کر اس میں داخل ہوتے ہیں ، اور حسین و متوازن اور عدل و احسان کے کام کرتے ہیں تو وہ اہل جنت ہیں اور اسی میں ہمیشہ رہیں گے۔ یہ یاد رہے کہ ہم کسی متنفس کو اس کی مقدرت سے بڑھ کر کسی بات کا مکلف نہیں کرتے (یعنی ذمے داری نہیں ڈالتے ) (نمبر ۳۱)۔ حواشی نمبر ۳۱ - یہ نہایت اہم جملہ ء معترضہ ہے ۔اس کا مطلب ہے کہ اِنسان اپنی علمی ، مالی اور جسمانی استطاعت کے مطابق اعمالِ صالحہ کرنے کا مکلف یا ذمے دار ہے ۔ یہ جملہ نسبتاً کم اِستطاعت رکھنے والے صالحین کے لیے خوشخبری ہے ۔
</item><item>(اہل جنت میںجو کسی قلبی بیماری یا بیماریوں کے مریض ہوں گے، ان کے علاج ، یعنی تزکیہ کے لیے انھیں پہلے بہشتی شفاخانے میں رکھا جائے گا ) اور ہم ان کے باطنی نظام سے ہر قسم کی عصبیت، حسد اور بغض وغیرہ وغیرہ نکال کر باہر کردیں گے ( اور وہ اپنی اصل حسین فطری حالت پر آجائے گا)۔اُن کے جمالیاتی ذوق کی تسکین کے جابجا ) چشمے رواں دواں ہوں گے۔ اُن کی زبانوں پر اللہ تعالیٰ کی ثناو ستائش اور تشکر و امتنان کے زمزمے ہوں گے کہ اُس نے ہمیں جنت کی راہِ راست دکھائی۔ (اصل یہ ہے کہ ) اگر وہ ہمیں جنت کی راہِ راست نہ دکھاتا تو ہم سفرِ زندگی کی آخری منزلِ مقصود پر کبھی پہنچ نہ سکتے۔ یقینا اللہ تعالیٰ کے پیغمبر’’الحق‘‘ یعنی سچے قوانین و احکام اور تعلیمات، نیز خوشخبری لے کر آئے تھے۔ ان کو علی الاعلان یہ مژدہ سنایا جائے گا کہ یہی ہے وہ جنت (جس کا تم سے وعدہ کیا گیا تھا ، اور) جس کے اب تم اپنے حسین اعمال کی بدولت وارث بنائے گئے ہو ۔
</item><item>پھر اہلِ جنت دوزخیوں سے پکار کر کہیں گے : ’’ہمارے پروردگار و آقا نے جو وعدے ہم سے کیے تھے، ہم نے تو ان سب کو سچا پایا ہے۔ (اب تم بتائو کہ) کیا تمھارے پروردگار و آقا نے جو وعدے تم سے کیے تھے ، تم نے اُنہیں سچا پایا ہے ‘‘؟ وہ جواب دیں گے : ’’ہاں‘‘ (سچا پایا ہے ) ۔ پھر ایک مُنادی کرنے والا ان کے درمیان پُکاراٹھے گا: ’’ظالم، اللہ تعالیٰ کی رحمت و مغفرت سے دُور و محروم ہوگئے ‘‘!۔
</item><item>ظالم وہ لوگ ہیں جو لوگوں کو اللہ کے راستے پر سفرِ زندگی کرنے سے روکتے تھے، اور اس میں بُھول بُھلیاں پیدا کرنا چاہتے تھے ؛ نیز وہ آخرت، یعنی روزِ قیامت، حیاتِ اُخروی ، روز ِ حساب و جزا، جنت و دوزخ کے منکر تھے ۔
</item><item>اور ان (اہل جنت او راہلِ نار ) کے درمیان (ناقابلِ ادراک ) پردہ (نمبر ۳۲) ہوگا ، اور الاعراف (نمبر ۳۳) یا بلند مقامات پر کچھ مرد ہوں گے۔ وہ ان دونوں گروہوں کے لوگوں کو ان کے چہروں کے آثار اور علامات سے پہچان لیں گے (کیونکہ اہل جنت کے چہرے وُفورِ مسرت سے شاداں و شاداب اور نورانی ہوں گے ۔ بخلاف اس کے، اہلِ نار رُوسیاہ و مُضمحل ہوں گے) ۔ پھر وہ اہلِ جنت کو (مخاطب کرکے) آواز دیں گے: ’’تم پر سلامتی ہو ‘‘!… (لیکن ) وہ خود ابھی جنت میں داخل نہیں ہوں گے، مگر اس کی اُمید و آرزو رکھتے ہوں گے۔ حواشی نمبر ۳۲ - حِجَاب ُ ٗ کے معنی پردہ کے ہیں، لیکن اس کی نوعیت کیا ہوگی، اس کا قیاس نہیں کیا جاسکتا ۔ وجہ یہ ہے کہ دارِآخرت کو قرآن حکیم نے ’’الحیوان‘‘ سے تعبیر کیا ہے، یعنی مقامِ حیات ، جس میں موت کا فُقدان ہوگا، لہٰذا وہاں کے زمان و مکان، اجسام، زندگی ،نیز جنت وغیرہ وغیرہ کی ماہیت و حقیقت کا جاننا تو کُجا، قیاس کرنا بھی مُحال ہے۔ نمبر ۳۳ - الاعراف: دیکھیے آیہ ۴۳ کا ترجمہ، جس کی بنا پر الاعراف کو بہشتی دارُالشفاء او روہاں کے مردوں کو مریضِ اہل جنت سے تعبیر کرسکتے ہیں، جوجنت میں جانے کے اُمیدوار و منتظر ہوں گے۔
</item><item>اور جب ان (اہلِ جنت ) کی نگاہیں اہلِ نار کی طرف پھیری جائیں گی تو (دہشت کے مارے) اُن کے مُنہ سے بیساختہ نکلے گا: پروردگارا ! ہمیں ظالم لوگوں کی معیت میں نہ رکھنا ۔
</item><item>اور اہلِ اعراف (یعنی بہشتی شفاخانوںمیں ٹھیرے ہوئے لوگ) مردانِ (جہنم )جنھیں وہ ان کے آثار و علامات کی وجہ سے پہچانتے ہوں گے، زور سے کہیں گے: ’’دیکھو!آج) مال و منال ، سیم و زر ، اور طرفدار لوگ جو تم نے جمع کر رکھے تھے، او رنہ وہ قوت و اقتدار ہی تمھارے کچھ کام آیا جس کے بل پر تم تکبر کرتے تھے، یعنی اللہ تعالیٰ کے جمالیاتی۔ شاہکاروں کی تحقیر و تذلیل کرتے اور اس کے قوانین و احکام پر عمل کرنے کو اپنی کسرِ شان سمجھتے تھے‘‘۔
</item><item>(پھر ان دوزخی مستکبرین کو مخاطب اور اہلِ جنت کی طرف اشارہ کرکے پوچھا جائے گا : بتائو !) کیا یہ وہی لوگ نہیں ہیں ، جن سے متعلق تم قسمیں کھا کھا کر کہتے تھے کہ اللہ تعالیٰ ان کو کبھی اپنی رحمت سے کچھ عطا نہیں کرے گا؟ (لیکن دیکھو !آج ) انہیں سے کہا جارہا ہے کہ ’’جنت میں داخل ہوجائو۔ تم پر نہ تو خوف و خطر مسلط ہوگا اور نہ تم مغموم و ملول ہی ہوگے‘‘۔
</item><item>پھر اہل جہنم (پیاس او ربھوک سے بے تاب ہو کر ) چیخ چیخ کر اہل جنت سے التجا کریں گے: ’’کچھ پانی ہماری طرف بھی بہا دو (کہ ہم سیراب ہوں) ، یا ان ماکولات و مشروبات میں سے جو اللہ تعالیٰ نے تمھیں عطا کی ہیں، کچھ ہمیں بھی عنایت کرو‘‘ ۔ اہلِ جنت جواب دیں گے : یاد رکھو ! اللہ تعالیٰ نے یہ سب نعمتیں کافروں پر حرام کر دی ہیں ۔
</item><item>(نظامِ اسلام کی تکفیر کرنے والے یہ ) وہ لوگ ہیں ، جنھوں نے اپنے دین یا نظامِ حیاتِ کلی کو تفننِ طبع کا سامان اور مشغلہ بنایا ہوا تھا؛ اور دنیاکی زندگی نے انھیں مبتلائے فریب کیا ہوا تھا (یعنی اپنا گرویدہ اور اُخروی زندگی کا منکر بنایا ہوا تھا)؛ نتیجۃً ، آج انھیں ہم اسی طرح فراموش کریں گے ، جس طرح انھوں نے آج کے دن کی مُلاقات کو زینت طاقِ نسیاں بنایا ہوا تھا؛ نیز اس لیے کہ وہ ہماری آیات، یعنی قوانین و احکام اور تعلیمات کا دیدہ و دانستہ انکار کرتے تھے ۔
</item><item>اب ہم لوگوں کے لیے ایسی کتاب لائے ہیں، جس کی شرح یا تفسیر ہم نے علمی یا سائنٹیفک (Scientific) انداز میں کی ہے ( اور جو بنی نوع انسان کے لیے) ھُدًی ، یعنی راہ نما ئے منزل ِ مقصود اور رحمت، یعنی دُنیوی و اُخروی حسنہ کا سرچشمہ ہے، اُن کے لیے، جو حق کو تسلیم بالیقین کرنے والے ہیں (۳۴) ۔ حواشی نمبر ۳۴ - اس میں یہ نکتہ مضمر ہے کہ قُرآنِ مجید بلا شبہ کل بنی نوع انسان کے لیے ہدایت و رحمت ہے، لیکن جو لوگ اس حقیقت کو تسلیم بالیقین کرکے اس کے قوانین و احکام اور تعلیمات و ہدایات کے مطابق سفرِ زندگی کریں گے، وہی دُنیوی واُخروی حسنہ حاصل کر سکیں گے۔
</item><item>(یہ لوگ قُرآن مجید کو تو نہیں مانتے ) کیااس کی تہدیدات (Admonitions) کے مآل یا انجام کے ظاہر ہونے کا انتظار کررہے ہیں ؟ (لیکن یاد رکھیں ) جس روز اس کی تہدیدات کا مآل ظاہر ہوگا تو وہ لوگ جو اس سے قبل اسے فراموش کرچکے تھے (حسرت سے) کہیں گے : ہمارے پروردگار و آقا کے رسول ؑ یقینا ہمارے پاس ’’الحق ‘‘، یعنی سچے قوانین و احکام اورتعلیمات و ہدایات لے کر آئے تھے (کاش! ہم ان پر ایمان لائے ہوتے تو ہمارا یہ عبرتناک انجام نہ ہوتا) کیا ہمارے کوئی شافعی یا سفارشی ہیں جو ہماری شفاعت کریں ( اور ہمیں نجات دلائیں)۔ (کیا یہ ممکن ہے کہ ) ہم دُنیا میں واپس بھیج دیے جائیں تو ہم جو اعمالِ (سُوء) کرتے تھے ، اُن کے برعکس، اعمالِ حسنہ کریں۔ یقینا ہم نے اپنے آپ کو (حسنات کے لحاظ سے ) گھاٹے میں رکھا اور ہلاک کیا، نیز انھوں نے جو (معبوادانِ باطلہ ) اختراع کیے تھے، نابود ہوگئے (کہ باطل کا نابود ہونا شدنی ہے) ۔
</item><item>(اے بنی نوعِ انسان !) تمھارا پروردگار و آقا، بلا شبہ اللہ تعالیٰ ہے ، جس نے آسمانوں او رزمین (یعنی فلکی و ارضی کُروں ) کو چھے ادوار (Periods and stages) میں ارتقائی انداز میں تخلیق کیا (نمبر ۳۵) پھر بااختیار مدبر الامور کی حیثیت سے تختِ فرماں روائی پر کار فرما ہوگیا۔ وہ رات (کی تاریکی) سے چاند او رسیارے اس کے حکیمانہ قانونِ تدبیری کے مطابق اپنے اپنے وظائف سر انجام دے رہے ہیں۔ سورج، چاند اور سیارے اس کے حکیمانہ قانونِ تدبیری کے مطابق اپنے اپنے وظائف سر انجام دے رہے ہیں۔ یاد رکھو! خلق ، یعنی طبیعی یا مادی و کثیف چیزوںکی تخلیقِ ارتقائی کرنا اور امر (نمبر ۳۶) ، یعنی مابعد الطبیعی و لطیف اشیاء کی ایجاد کرنا فقط اللہ تعالیٰ ہی کے اختیار میں ہے ۔ بڑا ہی با برکت ہے اللہ، یعنی بڑا ہی فضل و کرم کرنے والا اللہ، کل جہانوں کا پروردگار و آقا ہے ۔ حواشی نمبر ۳۵ - یہ اعجاز قرآن مجید ہے کہ اُس نے چودہ صدیاں پہلے انسان کی توجہ اِس واقعیت کی طرف مُنعطف کرائی تھی کہ اللہ تعالیٰ کی تخلیقی فعلیت (Creative activity) کی ایک مابہِ الامتیاز خصوصیت یہ ہے کہ وہ جمالیاتی۔ تزویجی او رارتقائی - بالحق ہے۔ عصرِ حاضر کی سائنس نے قرآن حکیم کے اس دعوے کی تائید کردی ہے ۔ خطِ اتصال (__ ) اس واقعیت پر دلالت کرتا ہے کہ وہ ہمیشہ ایسی ہوتی ہے۔ یہ اللہ تعالیٰ کی سنت ہے جو ناقابل تغیر و تبدل ہے۔ نمبر ۳۶ - خلق و اَمر ، قرآن حکیم کی فکر انگیز اصطلاحات ہیں ۔ اُس نے ان کو ایک دوسرے کے مُقابل لا کر ان کی معنویت کی طرف بصیرت افروز اشارہ کر دیا ہے ، جس کی صراحت کے ترجمے میں کرنے کی مخلصانہ کوشش کی گی ہے۔
</item><item>(لوگو !) اپنے پروردگار و آقا سے درد مندی و آرزو مندی کے ساتھ تنہائی میں دُعا مانگا کرو (کہ یہی دُعا مانگنے کا سچا طریقہ ہے ؛ لیکن لوگوں کے سامنے زور زور سے دُعا مانگنا، یا زور سے آہ و زاری کرنا ریاکاری و زیادتی ہے) یاد رکھو! اللہ تعالیٰ حد سے تجاوز کرنے والوں کو پسند نہیں کرتا۔
</item><item>اور مُلک (کی اصلاح ہوجانے ، یعنی اس میں توازن قائم ہو جانے کے بعد اس ) میں برہمی و بے نظمی پیدا نہ کرنا، یعنی اس کا توازن بگاڑنے کی کوشش نہ کرنااور اللہ تعالیٰ سے(اپنے ظلم و گناہ اور اس کے قانونِ مجازات سے )ڈرتے ہوئے اور (اس کی مغفرت و رحمت اور نُصرت و ہدایت کی) اُمید رکھتے ہوئے دُعا مانگا کرو۔ (لیکن دُعا کے ساتھ حُسنِ عمل کرنا ناگزیر ہے ) ۔یقین جانو کہ اللہ تعالیٰ کی رحمت، یعنی دُنیوی و اُخروی حسنہ عدل و احسان کرنے والوں کے قریب، یعنی شاملِ حال ہوتی ہے۔
</item><item>اور وہ اللہ تعالیٰ ہی ہے جو اپنی رحمت ، یعنی فصل اُگانے والی اور جانفزا بارش برسانے سے پہلے (خُنک و راحت افزا) ہوائوں کو نویدباراں دینے کے لیے بھیجتا ہے ، یہاں تک کہ جب وہ بوجھل بادلوں کو اُٹھا لیتی ہیں تو ہم اُنھیں مُردہ یا بنجر اراضی کی طرف ہنکا دیتے ہیں ۔ پھر ان کے ذریعے (کھاد ملا) پانی برساتے ہیں ۔ نتیجۃً، اس کے ذریعے ہر قسم کا پھل او راناج (نمبر ۳۷) اُگاتے ہیں۔ اس طرح ہم (بروزِ قیامت ) مُردوں کو (زمین سے) زندہ باہر نکالیں گے ۔ (یہ مثال اس لیے بیان کرتے ہیں) تاکہ تم حیات اُخروی (Life hereafter) سے متعلق بھی غور و فکر کرو۔ حواشی نمبر ۳۷ - اصل میں لفظ ثمرات ہے ۔ عربی زبان میں اس کے معنی ہیں ، پیداوارِاراضی ، یعنی ہر قسم کے پھل ، پھول، سبزہ، ترکاریاں ، اناج، دالیںاور مشروبات وغیرہ وغیرہ۔
</item><item>زرخیز اراضی سے اس کے پروردگار و مالک کے قانون کے مطابق خوب فصل اُگتی ہے ۔ اورجو ناقص ہو، اس سے نِکھد (Rubbish) چیز کے سوا کچھ نہیں اُگتا۔ اس طرح ہم اپنے قوانین و احکام اور تعلیمات و ہدایات کو ان لوگوںکے لیے مختلف اسالیب میں بیان کرتے ہیں، جو شکر کرنے والے ہیں، یعنی اللہ تعالیٰ کی نعمتوں اور ان کے وسائل سے بھرپور استفادہ کرنے کی کوشش کرتے ہیں۔
</item><item>ہم نے (حضرت) نوح ؑ کو اُس کی قوم کی طرف (اپنا رسول ؑ بنا کر ) بھیجا ۔ اُس نے اپنی قوم کے لوگوں کو مخاطب کرکے کہا : ’’اللہ تعالیٰ کی عبادت کرو، یعنی صرف اللہ تعالیٰ کے قوانین و احکام اور تعلیمات و ہدایات کے مطابق کل زندگی کرو ، (کیونکہ) اس کے سوا تمھارا کوئی اور الٰہ، یعنی معبود و مقصود ہے نہ حاکم و مُطاع۔ (اگر تم نے اپنی روش کفر و شرک نہ چھوڑی تو ) مجھے ڈر ہے کہ ہولناک دن کا عذاب تم پر ٹوٹ پڑے گا‘‘ ۔
</item><item>(حضرت نوح ؑ کی دعوتِ توحید و حُسنِ عمل کے جواب میں ) اس کی قوم کے سادات و اکابر نے جواب دیا : ’’ہم (ان آنکھوں سے) تجھے کھلی گمراہی میں دیکھتے ہیں ‘‘۔(نمبر ۳۸) حواشی نمبر ۳۸ - ان مشرک سادات کی شیطانی دلیل یہ تھی کہ ہم چونکہ ٹھیک راستے پر ہیں ، اس لیے امیر و کبیر ہیں ، لیکن تم غلط راستے پر ہو، اس لیے امارت و دولت سے محروم ہو۔
</item><item>(حضرت نوح ؑ نے جواب دیا: اے میری قوم ! میں کسی عنوان راہِ راست سے دُور نہیں ہوں ؛ بلکہ میں تو کل جہانوں کے پروردگار و آقا کا رسول (=پیغمبر یا فرستادہ) ہوں (نمبر ۳۹)۔ حواشی نمبر ۳۹- تم جانتے ہو کہ ربّ العالمین کے رسول ؑ نہ تو کبھی غلط راستے پر تھے او رنہ کبھی غلط رو ہوسکتے ہیں ۔
</item><item>میں تو تمھیں اپنے پروردگار و آقا کا پیغام پہنچاتا ہوں او رتمھیں پند و نصیحت کرتا ہوں ( اس لیے کہ میں تمھارا خیر خواہ ہوں) ۔ اور اللہ تعالیٰ (کی وحی و تنزیل ) سے وہ کچھ جانتاہوں جوتم نہیں جانتے۔
</item><item>کیا تمھیں اس بات پر تعجب ہے کہ تمھارے پا س’’ذکر ‘‘ ، یعنی حقائقِ زندگی کی یاد دہانی کرنے والا نوشتہ تمھارے پروردگار و آقا کی طرف سے ایک شخص (Mortal) کے ذریعے آیا ہے، جو تمھیں میں سے ہے ، یعنی تمھارا ہم نفس ہے ، تاکہ تمھیں (قدرت کے قانونِ مکافاتِ عمل (Law of Retribution) سے ) متنبہ کرے، اور اس کے نتیجے میں، تم تقویٰ کرو ، یعنی تم جنت کو جانے والی راہِ راست کی آرزو زندہ و فعال ہوجائے او رتم پر رحم و کرم کیا جائے۔
</item><item>آخر کار ، ہم نے اُسے اور اُنھیں جو اس کے ساتھ کشتی میں تھے، غرق ہونے سے بچالیا ، لیکن ان لوگوں کو غرقِ آب کر دیا، جنھوں نے ہماری آیات ، یعنی تعلیمات و ہدایات او رقوانین و احکام کو جھٹلایا تھا ؛ بلا شبہ وہ قلب کے اندھے لوگ تھے(یعنی اُن کا باطنی نظام اپنے فطری نور سے محروم ہوگیا تھا )۔
</item><item>ٓاور قومِ عاد کی طر ف ان کے بھائی ھُودؑ کو بھیجا۔ اُنہوں نے کہا: ’’اے برادرانِ قوم! اللہ کے قوانین و احکام اور تعلیمات و ہدایات کے مطابق کل زندگی کر و(نمبر ۴۰) ۔ (یاد رکھو) اس کے علاوہ تمھارا کوئی اِلٰہ ، یعنی معبود و مقصود اور حاکم و مطاع نہیں ہے۔ کیا تمھیں جنت کو جانے والی راہِ راست کی آرزو نہیں؟ اور کیا تم جہنم کی راہوں پر چلنے سے ڈرتے نہیں ‘‘؟ حواشی نمبر۴۰ - کل زندگی سے مراد مادی و معنوی، انفرادی و اجتماعی، دُنیوی و اُخروی زندگی ہے۔
</item><item>اُن کی قوم کے سادات و اکابر میں سے جنھوں نے ایمان لانے سے انکار کیا تھا، جواب دیا :’’تم تو ہمیں احمق دکھائی دیتے ہو، او رہم تمھیں جھوٹو ں میں سے گردانتے ہیں( یعنی تم اللہ تعالیٰ کے سچے رسول ؑ نہیں ہو‘‘)۔
</item><item>انھوں نے (یعنی حضرت ھُود ؑ) نے فرمایا: اے میری قوم! میری مت ماری نہیں گئی ، بلکہ میں کل جہانوں کے پروردگار و آقا کافرستادہ ، یعنی پیغمبر ہوں۔
</item><item>میں اپنے پروردگار و آقا کے پیغامات (نمبر ۴۱) تمھیں پہنچاتا ہوں اور تمھارا قابل اعتماد و دیانتدار خیر خواہ ہوں۔ حواشی نمبر ۴۱ - قرآن مجید کی اصطلاح رسٰلٰت کا مفہوم’’پیغامات‘‘ سے بہت وسیع ہے اور اللہ تعالیٰ کے قوانین و احکام اور تعلیمات و ہدایات پر حاوی ہے۔
</item><item>کیا تمھیں اس بات پر حیرت و استعجاب ہے کہ تمھارے پروردگار و آقا کی طرف سے ایک ایسے شخص کے ذریعے تمھارے پاس ہدایت نامہ آیا ہے جو تمھیں میں سے(تمھارا ہم نفس ) ہے، تاکہ تمھیں (قدرت کے قانونِ مجازات سے ) متنبہ کرے۔ اس تاریخی واقعیت کو یاد کرو کہ تمھیں قومِ نُوح ؑکا جانشین بنایا ؛ اور تمھاری نسل کو بڑھایا اور وُسعت دی؛ نیز اللہ تعالیٰ کی نعمتوں ، انعام و اکرام اور احسانات کو یاد کرو (اور ان کی قدر کرو ) تاکہ ہلاکت و بربادی سے نجات پانے اور امادی و معنوی ترقی میں کامیاب ہوجائو۔
</item><item>اُنھوں نے کہا ’’کیا تم محض اس لیے ہمارے پاس آئے ہو کہ ہم صرف اکیلے اللہ تعالیٰ کی اطاعت وفرماں برداری کریں اور ان (معبودوں) کو چھوڑ دیں جن کی پرستش و بندگی ہمارے باپ دادا کرتے آئے ہیں؟ اگر تم سچے ہو تو اُس عذاب کو لاکر کھائو، جس کی تم دھمکی دیتے ہو‘‘۔
</item><item>(حضرت ) ھُود ؑ نے کہا : تمھارے پروردگار و آقا کی طرف سے تم پر عذاب و قہر واقع ہو کررہے گا۔ کیا تم مجھ سے ان (وضعی) ناموں سے متعلق بحث و تکرار کر رہے ہو، جن کو تم اور تمھارے اسلاف نے تسمیہ بالباطل (نمبر ۴۲) کے ذریعے وضع کرلیا ہے، جن کی حقانیت سے متعلق اللہ تعالیٰ نے کوئی علمی و مُستند دلیل نازل نہیں کی؟ لہٰذا (عذاب کا ) انتظار کرو،میں بھی تمھارے ساتھ (ساعتِ عذاب کا) انتظار کروں گا ۔ حواشی نمبر ۴۲ - تسمیہ بالباطل - آزری علماء و مشائخ کا ابلیسی فن ہے ، جس کے ذریعے وہ کسی ہستی کو ایسی صفت یا صفات سے موسوم کرتے ہیں ، جو اس میں نہ ہوں۔ دوسرے لفظوں میں، وہ اسم بے مسمیٰ ہستی کو اسم بامسمّٰی سے معرو ف کر دیتے ہیں ۔
</item><item>(عذاب شُدنی تھا، آیا) لیکن ہم نے اپنے رحم و کرم سے انہیں (یعنی حضرت ھُود ؑ کو ) اور ان کے رُفقاء کو عذاب سے بچا لیا، مگر ان لوگوں کی بیخ کنی کر دی (But uprooted them)، جنھوں نے ہماری آیات، یعنی قوانین و احکام اور تعلیمات و ہدایات کو جھٹلایا تھا ؛ او روہ ایمان لانے والے لوگ نہ تھے۔
</item><item>اسی طرح ہم نے قومِ ثمود کے پاس (ان کی اصلاح کے لیے ) اُن کے بھائی صالح ؑ کو بھیجا ۔ انھوں نے کہا: ’’اے برادرانِ قوم ! صرف اللہ تعالیٰ کی عبادت کرو، یعنی اس کے قوانین و احکام اور تعلیمات و ہدایات کے مطابق زندگی کرو (کہ صرف ایک وہی تمھارا ’’الٰہ‘‘ ہے ) او ر اس کے سوا تمھارا کوئی اِلٰہ نہیں، یعنی معبود و مقصود اور حاکم و مُطاع نہیں (اور نہ ہوسکتا ہی ہے)۔ (دیکھو !) تمھارے پروردگار و آقا کی طرف سے ایک واضح دلیل آئی ہے اور وہ ہے اللہ تعالیٰ کی (نامزد) اونٹنی، جو تمھارے لیے (امتحانی) اعجازی نشانی ہے۔ (بحکم ربی) اسے اللہ تعالیٰ کی سر زمین میں آزاد چرنے پھرنے دینا، لیکن اُسے ایذاء پہنچانے کی نیت سے نہ چھیڑنا، ورنہ تم پر کربناک عذاب ٹوٹ پڑے گا ۔
</item><item>اور اِ س واقعیت کو دھیان میں لائو جب قومِ عاد (کی ہلاکت وبربادی) کے بعد تمھیں ان کا جانشین (Successors) بنایا اور ان کی سرزمین میں متمکن کیا۔ اب تم اس کی ہموار میدانی علاقوں میں محلات تعمیر کرتے ہو اور پہاڑوں کو تراش خراش کرکے (Carve our) گھر بناتے ہو۔ لہٰذ اللہ تعالیٰ کے احسانات و انعامات اور نعمتوں کو (جذبہ ء تشکر و امتنان کے ساتھ) یاد کرو ؛ لیکن اِس سر زمین میں برہمی و بے نظمی پھیلانے والے بن کر اُودھم نہ مچائو۔
</item><item>اُس قوم کے سادات و اکابر نے، جو اپنے آپ کو بڑا اور اللہ تعالیٰ کی عبادت کرنے کو اپنی کسرِ شان سمجھتے تھے، اپنوں میں سے کمزور و زیردست لوگوں میں سے جو ایمان لائے تھے ، پوچھا: ’’کیا تم جانتے، مانتے ہو کہ صالح ؑ اپنے پروردگار و آقا کا رسول یا فرستادہ ہے ‘‘؟ انھوں نے جواب دیا: ’’ان کے ساتھ جو (کلامِ الٰہی) بھیجا گیا ہے، ہم اُسے تسلیم بالیقین کرتے ہیں‘‘۔
</item><item>(سادات و اکابر ) جو احکام الٰہی بجا لانے کو کسرِ شان سمجھتے تھے، کہنے لگے:’’جس (کلامِ الٰہی) کو تم تسلیم بالیقین کرتے ہو، ہم اس کے منکر ہیں ، یعنی اُسے نہیں مانتے ‘‘۔
</item><item>انھوں نے اونٹنی کو مار ڈالا، اوراپنے پروردگار و آقا کے حکم سے سرتابی کی (Flouted the commandments) ۔ پھر صالح ؑ کو چیلنج دیا : ’’اگر تم واقعی (اللہ تعالیٰ کے) رسولوں ؑ میں سے ہو تو اُس عذاب کو، جس کی دھمکی دیتے ہو، لاکر دکھائو تو سہی ۔
</item><item>انجامِ کار ، ایک لرزہ خیز دھماکے یعنی زلزلے نے اُن کو آلیا؛ نتیجۃً، وہ اپنے گھروں میں اوندھے پڑے کے پڑے رہ گئے۔
</item><item>(یاد رہے کہ یہ الفاظ حضرت صالح ؑ نے اپنی قوم سے ان کی ہلاکت سے پہلے ان سے کنارہ کشی کرتے ہوئے کہے تھے) آخرِ کا ر، صالح ؑ ان سے برگشتہ و کنارہ کش ہوگئے اور فرمایا: اے میری قوم! میں نے اپنے پروردگار و آقا کے احکام تمھیں پہنچا دیے تھے اور تمھاری خیرخواہی کرتا اور تمھیں سمجھاتا بُجھاتا رہا( تاکہ تم راہ راست پر آجائو) لیکن ( کیا کروں کہ ) تم اپنے خیر خواہوں کو پسند ہی نہیںکرتے؟
</item><item>اور حضرت لُوط ؑ ( کے افرادِ قوم کے کردا و مآل کو یاد کرو ! اُنھوں) نے اپنی قوم کے افراد سے (ناصحانہ انداز میں) فرمایا : تم ایسی (گھنائونی) بے حیائی کا ارتکاب کرتے ہو، جس کا ارتکاب تم سے پہلے اقوام عالم میں سے کسی نے نہیں کیا تھا۔
</item><item>تم عورتوںکوچھوڑکرمردوںیالونڈوں کے پاس جنسی بھوک (Sex-appetite) مٹانے آتے ہو ؛ یقینا تم حد سے تجاوز کرنے والے لوگ ہو۔
</item><item>اُن کی قوم کے لوگوں کا جواب اس کے سوا کچھ نہ تھا کہ وہ آپس میں کہتے کہ ان کو ( یعنی حضرت لوط ؑ اور ان کے پیروکاروں کو) اپنی بستیوں سے نکال باہر کرو کہ یہ لوگ بڑے پاکباز بنتے ہیں۔
</item><item>(آخر کار، قوم لُوط ؑ پر عذاب آیا تو) ہم نے لوط ؑ اور ان کے پیروکاروں (نمبر ۴۳) کو عذاب سے بچالیا، بجر اُن کی بیوی کے جو پیچھے رہ جانے والے لوگوں میں سے تھی۔ حواشی نمبر ۴۳ - اَھْل اور آل : جہاں تک انبیآء علیھم السلام کا تعلق ہے اُن کے اہل اور آل اُن کے پیروکار ہوتے ہیں۔
</item><item>پھر ہم نے ان پر (سنگریزوں اور لاوے کی ) بڑے زور کی بارش برسائی۔ ذرا (دیدۂ عبرت نگاہ سے) دیکھو کہ مجرموں کاانجام کیسا (بھیانک او رعبرتناک)ہوا!۔
</item><item>اور ہم نے اہلِ مدین کی طرف ان کے قومی بھائی (حضرت) شعیب ؑ کو (رسول بنا کر ) بھیجا۔ انھوں نے (تبلیغ کرتے ہوئے ان سے ) کہا : ’’اے براردانِ قوم ! اللہ کی عبادت کرو، یعنی اس کے قوانین و احکام اور تعلیمات و ہدایات کے مطابق عمل کرو۔ (یاد رکھو!) اُس کے علاوہ تمھارا کوئی اور الٰہ یعنی معبود و مقصود اور حاکم و مطاع نہیں۔ تمھارے پروردگار و آقا کی طرف سے تمھارے پاس واضح تعلیم و ہدایت آچکی ہے ؛ لہٰذ ماپ تول پورا پورا کرو۔ لوگوں کی چیزوں میں (خرید و فروخت کی ہوئی یا امانت رکھی ہوئی)کمی نہ کیا کرو۔ (الغرض ، ہر حال میںعدل روا رکھو، لیکن کسی کا حق نہ مارو) ؛ نیز اس سرزمین میں اس کی اصلاح کے بعد، یعنی اس کی معاشرتی زندگی میں توازُن (Balance) پیدا ہوجانے کے بعد، اس میں خرابی و برہمی پیدا نہ کرو۔ اگر تم سچ ماننے والے ہو تو یہ شعار تمھارے لیے احسن یا بہتر ہے۔
</item><item>اورایسا نہ کرو کہ (دین کی اشاعت اور مبلغین کو روکنے کی خاطر) ہر راستے پر بیٹھو اور جو لوگ اللہ تعالیٰ پر ایمان رکھتے ہیں، انھیں (مُرتد کرنے کے لیے ) دھمکیاں دو اور اُنھیں اللہ تعالیٰ کی راہِ راست (= صراط مستقیم) پر سفر زندگی کرنے سے روکو؛ نیز اُنھیں کجرو بنانے کی کوشش کرو۔ (اس واقعیت کو) یاد کرو کہ تم تعداد میں کم تھے، لیکن ہم نے تمھیں (تعدادمیں ) زیادہ کردیا۔ غور کی نظروں سے دیکھو کہ مفسدین، یعنی حیاتِ اجتماعیہ کا توازن بگاڑنے والوں کا انجام کیسا(بھیانک او رعبرتناک ) ہوا ہے۔
</item><item>اور (اے لوگو !) اگر تم میںسے ایک گروہ ایسا ہے جو اس تعلیم پر ایمان لا چکا ہے، جس کی تبلیغ کے لیے مجھے بھیجا گیا ہے ؛ او رایک گروہ ایمان نہیں لایا( تو اس بناء پر فیصلہ نہ کرو) انتظار کرو، یہاں تک اللہ تعالیٰ ہمارے درمیان فیصلہ کردے (کہ ہم دونوں میں راہِ راست پر کون سا گروہ ہے ) ؛ اور وہ بہترین فیصلہ کرنے والا ہے ۔
</item><item>اُن کی قوم کے سادات و اکابر جو تکبر کرتے تھے، یعنی اللہ تعالیٰ کے احکام ماننے کو اپنی کسرِ شان سمجھتے تھے، کہنے لگے :’’اے شعیب ؑ! ( اب تمھارے سامنے صرف دو راستے رہ گئے ہیں؛ ان میں سے جو چاہو منتخب کر لو: ایک یہ کہ ) ہم تمھیں اور اُنھیں جو تمھارے ساتھ ایمان لائے ہیں، اپنے شہر سے نکال باہر کریں گے ، یا پھر تمھیں اور اُنھیںجو تمھارے ساتھ ایمان لائے ہیں، اپنے شہر سے نکال باہر کریں گے ، یا پھر تمھیں ہمارے مذہب میں لَوٹ آنا ہوگا‘‘۔ شعیب ؑ نے جواب دیا : ’’چاہے ہم تمھارے مذہب و ارتداد سے نفرت ہی کیوں نہ کرتے ہوں (تب بھی تم زبردستی کرو گے‘‘)۔
</item><item>اگر ہم اس کے بعد کہ اللہ تعالیٰ نے ہمیں تمھارے مذہب سے نجات دی ہے (Rescued us from)، ا س میں لَوٹ جائیں تو بیشک ہمارا ایسا کرنا، اللہ تعالیٰ پر بُہتان باندھنا ہوگا۔ ہمارے لیے تمھارے مذہب میں لوٹنا ناممکن ہے ؛ البتہ اگر اللہ تعالیٰ ایسا چاہے جو ہمارا پروردگارو آقا ہے ( اور وہ ایسا کبھی نہیں چاہے گا) ؛ لہٰذا ایسا ہرگز نہیں ہوگا۔ ہمارے پروردگار و آقا کا علم کل موجودات کو محیط ہے۔ ہمارا شعارتو اللہ تعالیٰ پر توکل یا بھروسہ کرنا ہے۔ پروردگار ! ہمارے اور ہماری قوم کے درمیان ہمیشہ کے لیے عادلانہ فیصلہ کر دے کہ تُو بہترین فیصلہ کرنے والا ہے۔
</item><item>اُن یعنی شعیبؑ کی قوم کفر کرنے والے سادات و اکابر نے مؤمنوں سے کہا : ’’اگر تم شعیب کی پیروی کرتے رہے تو یقین مانو کہ تم سخت نقصان اُٹھائو گے، یعنی برباد ہوجائو گے ‘‘۔
</item><item>ہُوا یہ کہ دہلا دینے والے جھٹکے ، یعنی زلزلے نے اُن کو آلایا او روہ اپنے گھروں میں بے حس و حرکت اُوندھے پڑے کے پڑے رہ گئے۔
</item><item>جن لوگوں نے شعیب ؑ کی تکذیب کی تھی، وہ ایسے نیست و نابود ہوئے، جیسے وہ وہاں کبھی آبادہی نہ تھے۔ الغرض، جن لوگوں نے شعیب ؑ کو جھٹلایا، وہ دنیوی و اُخروی حسنہ گنوا کر تباہ و برباد ہوگئے( کہ تکذیبِ حق کا یہی انجام ہوا کرتا ہے)۔
</item><item>شعیب ؑ ان لوگوں سے منہ موڑ کر بستی سے دور نکل گئے اور (جاتے وقت ) فرمایا : اے برادرانِ قوم! میں نے اپنے پروردگار کے پیغامات و احکام تمھیں پہنچادیے تھے اور تمھاری خیر خواہی کے لیے تمھیں سمجھایا بجھایا بھی تھا (لیکن تم نے میری ایک نہ سُنی، اب اس صورتِ حال میں) اللہ تعالیٰ کی باتیںنہ ماننے والوں (کے انجام) پر کیا افسوس کروں!
</item><item>ہم نے جب بھی کسی شہر (یا بستی ) میں کوئی نبی ؑ بھیجا تو اس کے رہنے والوں کو سختی اور مفلوک الحالی (Tribution and adversity) میں مبتلا کر دیا تاکہ (ان کا کفر ٹوٹے اور وہ اپنے رب سے ) رجوع کریں (نمبر ۴۴) ۔ حواشی نمبر ۴۴ - اعراب کے محاورے کے مطابق ترجمہ کیا ہے (دیکھیے المفردات، تاج وغیرہ وغیرہ)۔
</item><item>بعد ازاں، ہم نے خوف افزا وغم انگیز مصائب و شدائد کو مسرت انگیز نعمتوں او رکامیابیوں میں بدل دیا، یہاں تک کہ ان کے پاس حسنات کی ضرورت سے زیادہ فراونی ہوگئی (نمبر ۴۵) (لیکن شکر گزار بندے بننے کے بجائے، انھوں نے کفرانِ نعمت کیا) اور کہنے لگے : ( یہ مصائب و شدائد، مسرتوں او رکامیابیوں سے دو چار ہوتے رہے ہیں۔ ہم نے (ان کے اعمالِ سُوء کی پاداش میں، اپنے قانونِ مُکافات کے مطابق ) انھیں دفعتاً اس طرح اپنی گرفت میں لے لیا کہ اُنھیں اس کی سُن گُن تک نہ ہوئی۔ حواشی نمبر ۴۵ - عَفَوْا : اس کے معانی ہیں : جائز ضروریات یا حاجات سے زائد (Surplus) مال و منال وغیرہ وغیرہ ۔ قرآن مجید کی رُوسے عَفَوا کو جمع کرکے رکھنا، حرام ہے۔ وجہ یہ ہے کہ یہ ان اہلِ احتیاج کا حق ہے جو اپنے مساوی پیداواری حق سے محروم ہوتے ہیں
</item><item>اگر (مذکورہ) شہروں او ربستیوں میں رہنے والے ایمان لاتے ، یعنی اللہ تعالیٰ کے قوانین و احکام اور تعلیمات و ہدایات کو تسلیم بالیقین کرتے اور تقویٰ ، یعنی جنت کو جانے والی شاہراہ پر سفرِ زندگی کرنے کی طلب و جستجو کرتے اور دوزخ کو جانے والی راہوںپر چلنے سے ڈرتے ، تو ہم ان پر سماوی و ارضی برکات، یعنی حسین و روز افزوں نعمتوں کے دروازے کھول دیتے ۔ لیکن اُنھوں نے (پیغمبروںؑ اور احکامِ الٰہیہ کو) جھٹلایا تو وہ جو (سیِّآت) اکتساب کرتے یا کماتے تھے، اس کی پاداش میں ہم نے (اپنے قانونِ مجازات کی روسے) اُن کو اپنی گرفت میں لے لیا ۔
</item><item>کیا ان بستیوں کے رہنے والے اِس امکان سے نڈر ہیں کہ (اُن کے کفر و شرک یادیگر اعمالِ سُوء کی پاداش میں ہمار ے قانون مجازات کے مطابق) اُن پر ہمارا عذاب آجائے،جبکہ وہ رات کو خواب میں غفلت میں پڑے ہوں؟
</item><item>یا کیا یہ بستیوں والے اس امکان سے اپنے آپ کو مصئون (= محفوظ) سمجھتے ہیں کہ روزِ روشن میں وہ مشاغل میں لگے ہوں تو ان پر ہمارا عذاب ٹوٹ پڑے؟۔
</item><item>کیا یہ اللہ تعالیٰ کے مکر، یعنی حکیمانہ قانونِ تدبیری (Scientific Law of Planning) سے اپنے آپ کو مصئون سمجھتے ہیں ؟ حالانکہ اللہ تعالیٰ کے حکیمانہ قانونی تدبیری سے کوئی اپنے آپ کو مصئون نہیں سمجھ سکتا ، بجز ان لوگوں کے جو (دنیوی و اخروی حسنہ کا) زیاں کرنے والے ہیں۔
</item><item>کیا ان لوگوں کو ، جو پہلے لوگوں کے بعد مُلک مُلک کے وارث بنے ہیں، اس واقعیت سے عبرت نہیں ہوئی کہ اُن کی طرح ان کے گناہوں کی پاداش میں ہمارا قانون مشیت و مجازات(Law of Will and Retribution) ان کو بھی اپنی گرفت میں لے سکتا ہے ؟ (لیکن ان کو عبرت اس لیے نہیں ہوتی کہ وہ نشۂ تغافل میں سر شار دیکھتے نہ سُنتے ہیں، نتیجۃً ) ہم (اپنے قانونِ مُکافات کے مطابق) ان کے قلوب مہر بند کردیتے ہیں یعنی ان کا قلبی نظام معطل کر دیتے ہیں، لہٰذا وہ (حق بات) سُن ہی نہیں سکتے۔
</item><item>یہ تھیں چند اقوام، جن کے وقائع ہم نے تم سے بیان کیے ہیں۔ ان کے پاس ان کے پیغمبرؑ واضح دلائل و تعلیمات لے کر آتے رہے، مگر وہ ایسے نہ تھے کہ (اپنی ہٹ دھرمی چھوڑ کر ان میں تفکر بالحق کرتے اور ) ان کو تسلیم بالیقین کرتے، بلکہ جنہیں وہ پہلے جُھٹلا چکے تھے ، ان کو نہ مانا۔ بدیں وجہ، اللہ تعالیٰ ( کا قانون مکافات) کافروں کے دل و دماغ کو مہر بند کر دیتا ہے ، یعنی ان کا قلبی نظام معطل کر دیتا ہے (جس کے نتیجے میں ، وہ معنوی طور پر بہرے، گونگے ، اندھے اور جاہل بن جاتے ہیں ۔
</item><item>ہم نے ان میں سے اکثر کو اپنے عہد (نمبر ۴۶) پرقائم نہ پایا، بلکہ ہم نے اُن میں سے اکثر فاسق، یعنی بد عہد و بدکردار پایا ۔ حواشی نمبر ۴۶ - عہد: انسان کلمۂ طیبہ و شہادت پڑھتا ہے تو اللہ تعالیٰ سے قول و قرار یا عہد کرتا ہے کہ و ہ اس کا بندۂ تسلیم و رضا بن کر صرف اُسی کی عبادت کرے گا۔ اسے قرآن حکیم عہد سے تعبیر کرتا ہے۔
</item><item>پھر ان پیغمبروں ؑ کے بعد ہم نے (حضرت موسیٰ ؑ کو اپنے اعجازی نشان اور احکام دے کر (سرکش) فرعون (نمبر ۴۷) اور اس کے درباریوں کے پاس بھیجا۔ لیکن انھوں نے (ان کو دیکھتے اور جانتے نہ مانا، اس طرح) ان کے ساتھ سخت زیادتی اور ناانصافی کی ۔ غور کی آنکھوں سے دیکھو کہ فسا د کرنے، یعنی حیاتِ اجتماعیہ میں بے نظمی و برہمی پیدا کرنے والوں کا انجام کیا او رکیسا ہوا۔ حواشی نمبر ۴۷ - فرعون کے معنی ہیں : سُور ج دیوتا کا بیٹا۔ یہ مصر کے قِبطی خاندان کے حکمرانوں کا لقب تھا ۔ ہندوستان میں بھی ہنود کی ایک قوم اپنے آپ کو سورج بنسی کہتی ہے۔ ان کا بھی یہ عقیدہ ہے کہ وہ سورج دیوتا کی اولاد ہیں ۔
</item><item>اور موسیٰ ؑ نے کہا : ’’اے فرعون! ! میں کُل اقوام عالم کے پروردگار و آقا کی طرف سے رسول ہوں ، یعنی اس کا بھیجا ہوا پیغمبر ہوں ۔
</item><item>(رسول ؑ کی حیثیت سے ) مُجھ پر لازم کر دیا گیا ہے کہ میں اللہ تعالیٰ سے متعلق سچ کے سوا کچھ نہ کہوں۔ اصل یہ ہے کہ میں تمھارے پروردگار و آقا کی طرف سے واضح و محکم دلیل لے کر آیا ہوں، لہٰذا (اس کے فرمان ے مطابق ) تُو بنی اسرائیل کو (اپنی غلامی سے نجات دے اور ) میرے ساتھ بھیج دے۔
</item><item>فرعون نے جواب دیا : اگر تم (اللہ تعالیٰ سے) کوئی واضح دلیل یا اعجازی نشانی لے کر آئے ہو او رواقعی سچے ہو تو (اُسے اپنے دعوے کے ثبوت میں )ظاہر کرکے دکھائو ( تو مانیں)۔
</item><item>(حضرت موسیٰ ؑ نے ) اپنے لاٹھی (زمین پر) پھینکی تو وہ سچ مچ کا سانپ (Serpent) بن گئی ۔
</item><item>پھر انھوں نے اپنا ہاتھ (گریبان سے) نکالا تو وہ دیکھنے والوں کے لیے نہایت چمکدار نکلا ۔
</item><item>(معجزات دیکھ کر) فرعون کی قوم (نمبر ۴۸) کے اہلِ دربار (آپس میں ) کہنے لگے: ’’یہ ایک ماہر جادو گر یا شعبدہ باز (Sorcerer-versed) ہے ۔ حواشی نمبر ۴۸ - فرعون کے درباریوں میں غیر قِبطی، یعنی اسرائیل بھی تھے(قارون بھی اسرائیلی درباری تھا ) ؛ اس لیے قرآن مجید نے تخصیص کر دی ہے کہ وہ قِبطی تھے۔
</item><item>(حضرت موسیٰ ؑ) چاہتا ہے کہ تمھیں تمھارے مُلک سے نکال باہر کرے (اور بنی اسرائیل کو حکمران بنائے ) اب بتائو! تمھاری کیا رائے ہے؟
</item><item>(بعد ازاں مشورہ کرکے ) اُنھوں نے فرعون سے کہا :’’ ابھی تو آپ اسے اور اس کے بھائی کے معاملے کو التوا میں رکھیں؛ اور نقیبوں (Summonses) کو ملک کے بڑے بڑے شہروں میں بھیج دیں۔
</item><item>تاکہ وہ ہر ماہر جادو گر یا شعبدہ باز کو اکٹھا کرکے آپ کے حضور لے آئیں ۔
</item><item>اور شعبدہ باز (Magicians) فرعون کے دربار میں آئے تو انھوں نے عرض کیا: ’’اگر ہم مقابلے میں جیت گئے تو ہمیں اس کا انعام تو ضرور ملنا ہوگا‘‘۔
</item><item>فرعون نے جواب دیا: ’’کیوں نہیں ؟ انعام ضرور ملے گا، مزید برآں یہ کہ تم میرے مقرب (نمبر ۴۹)، یعنی مصاحب بن جائو گے۔ حواشی نمبر ۴۹ - مقرب کے معنی ہیں: مصاحب اور منظورِ نظر۔
</item><item>(مقابلہ شروع ہوا تو ) شعبدہ بازوں نے کہا : ’اے موسیٰ ؑ ! یا تو تم (اپنا عصا) پھینکو یا پھر ہم پھینکنے والے بنتے ہیں۔
</item><item>موسیٰ ؑ نے کہا : تم ہی پھینکو ( جو پھینکنا ہے) ۔ اس پر انھوں نے (اپنی لاٹھیاں اور رسیاں) پھینکیں تو لوگوں کی آنکھوں کو مسحور کر دیا (Bewitched their eyes) یا ان کی نظر بندی کر دی (Cast a spell on the people eyes) ، اور اُنھیں دہشت زدہ کر دیا (Terrified them) ، اور انھوں نے بہت بڑا جادو چلایا (Produced a mighty spell) ۔
</item><item>اس پر ہم نے موسیٰ ؑ پر وحی (نمبر ۵۰) کی کہ تم بھی اپنا عصا پھینکو۔ ان کا عصا پھینکنا تھا کہ دیکھتے ہی دیکھتے وہ ان کے شعبدوں کو چٹ کر گیا (Swallowed up their devices) ۔ حواشی نمبر ۵۰ - وحی: یہ وحی ملفوظی و الہامی تھی، تنزیل نہیں تھی۔ یعنی اللہ تعالیٰ کا اشارہ تھا ، جسے قلبی اشارہ سے تعبیر کر سکتے ہیں۔
</item><item>اس طرح حق (نمبر ۵۱) (جسے ثبات و دوام مستلزم ہے) وقوع پذیر و ثابت ہوگیا (Was vindicated) ؛ اور (باطل چونکہ ناپائیدار ہوتا ہے، اس لیے ) شعبدہ باز جو کرتب کرتے تھے (نمبر ۵۲) ( باطل تھے) نابود ہوگئے (Vanished) (نمبر ۵۳)۔ حواشی نمبر ۵۱ - حق = سچ (Truth). نمبر ۵۲ - باطل = جھوٹ (Falsehood) ۔ نمبر ۵۳ - قرآن حکیم نے اپنے حُسن معمول کے مطابق حق و باطلہ کے معانی خود ہی بتا دیے ہیں : (ا) لِیُحِقَّ الْحَقَّ وَ یُبْطِلَ الْبَاطِلَ (الانفال ۸:۸ : تاکہ وہ حق ( سچ) کو قائم و دائم کر دے اور باطل (جھوٹ) کو نابود کردے۔ (ب ) وَ قُلْ جَآئَ الْحَقُّ وَ زَھَقَ الْبَاطِلُ ط اَنَّ الْبَاطِل کَانَ زَھُوقاً O (الاسراء ۱۷:۸۱) : او رکہہ دیں کہ حق (Truth) آگیا ہے اور باطل (Falsehood) نابود ہوگیا۔ بلاشبہ باطل فنا یا نابود ہونے والا ہی تھا(Falsehood was bound to vanish)
</item><item>چنانچہ وہ( یعنی فرعون، اہل دربار اور شعبدہ گر) وہیں مغلوب ہوگئے یعنی شکست کھا گئے (Were defeated) ؛ اور (فتح کے خواب دیکھنے والے ) اُلٹا ذلیل ہوگئے۔
</item><item>اور شعبدہ باز (The enchanters) ، مشاہدۂ حق سے اس قدر متاثر ہوئے کہ بے اختیار اس کے سامنے ) سجدہ ریز ہوگئے (Fell down prostrate )۔
</item><item>وہ پکار اٹھے (Exclaimed) : ہم اقوامِ عالم کے پروردگار وآقاپر ایمان لے آئے ہیں۔
</item><item>موسیٰ ؑ اور ہارون ؑ کے پروردگار و آقا پر۔
</item><item>فرعون (کی نخوت اپنی ہزیمت اور شعبدہ گروں کا اعترافِ حقیقت برداشت نہ کرسکی، او روہ برا فروختہ ہو کر ) کہنے لگا : ’’اچھا ! (تمھاری یہ مجال کہ) میری اجازت کے بغیر ہی تم ایمان لے آئے ؟ تمھارا ایمان لانا، بالضرور ایک سازش (Plot) ہے جو تم نے مل کر شہر میں تیار کی ہے تاکہ اس کے باشندوں کونکال باہر کر و۔ تمھیں ابھی اس(سازش) کا مآل (Consequences) معلو ہوجائے گا۔
</item><item>میں ضرور تمھارے پائوں مخالف سمتوں سے کاٹ دوں گا، پھر تم سب کو سولی چڑھائوں گا (I will crucify you all)۔
</item><item> شعبدہ گروں نے جواب دیا : (ہمیں مارڈولو گے تو کیا ہوگا؟ ) آخر ہم نے اپنے پروردگار و آقا کے حضور لَوٹ کر جانا تو ہے ہی (پہلے کیا یا پیچھے کیا ؟)۔
</item><item>(جادوگر فرعون سے مخاطب ہو کر بولے) تم ہم سے صرف اس لیے او راس بات کا انتقام لیتے ہو کہ ہمارے پروردگار و آقا کی اعجازی نشانیاں جب ہمارے سمانے آئیں تو ہم نے اُنہیں تسلیم بالیقین کرلیا۔ (پھر اللہ تعالیٰ سے مخاطب ہو کر دُعا مانگی ) ہمارے پروردگا ر و آقا! ہمیں صبر، یعنی قوت ِ برداشت و استقامت اور حوصلہ وشکیبائی (Endurance, constancy, courage and patience) سے معمور کر دے، اور ہمیں مُسلمان مارنا، یعنی ہمیں دُنیا سے اِ س حال میں اُٹھانا کہ ہم تیرے بندگانِ تسلیم و رضا ہوں ۔
</item><item>پھر فرعون کی قوم (نمبر ۵۴) کے سادات و اکابر نے (فرعون کو اشتعال دلانے اور اپنی فرماں برداری جتانے کی خاطر) کہا: کیا آپ موسیٰ ؑ اور اس کی قوم (بنی اسرائیل ) کو (سزا دیے بغیر ) چھوڑ دیں گے تاکہ وہ ملک میں فتنہ و خرابی پیدا کریں اور آپ کی او رآپ کے معبودوں (gods) کی بندگی کرنا چھوڑ دیں ؟‘‘ فرعون نے (انھیں دلاسا دیتے ہوئے) کہا : میں ان لڑکوں کو قتل کروں گا( اس طرح ان کی نسل کُشی کروں گا) اور ان کی لڑکیوں کو زندہ رہنے دوں گا (تاکہ ہماری باندیاں بن کر ہماری خدمت کریں ۔ ہم یقینا ان پر مسلط و حاوی ہیں۔ حواشی نمبر ۵۴ - فرعون کی قوم کے لوگ قِبطی تھے۔
</item><item>موسیٰ ؑ نے اپنی قوم کے افراد کو (ناصحانہ انداز میں ) فرمایا : ’’اللہ تعالیٰ سے نُصرت و مدد طلب کرو (نمبر ۵۵) او رصبر کرو، یعنی برداشت و استقامت کو اپنا شعار بنائو۔ بلا شبہ زمین اللہ تعالیٰ کی ہے۔ وہ (اپنے قانونِ احترام آرزو و تدبیری اور قانونِ مشیت کے مطابق ) اپنے (فرماں بردار) بندوں میں سے جسے چاہے اس کا وارث بناتا ہے (دیکھو!) انجام (Sequel) ہمیشہ اہلِ آرزو و خشیت (= متقی ) ہی کا حسین ہوا کرتا ہے ‘‘(کہ یہ سنتِ الٰہی ہے)۔ حواشی نمبر ۵۵ - رب رحمن نے اپنے بندوں کو مدد مانگنے کا طریقہ یہ بتایا ہے: ٭ وَسْتَعِیْنُوْ بِالصَّبْرِ وَالصَّلٰوۃِ ط (البقرہ ۲:۴۵ نیز ۱۵۳) : اللہ تعالیٰ سے صبر اور اس کے احکام پر عمل کرنے سے مدد طلب کیا کرو۔
</item><item>بنی اسرائیل نے (حضرت موسیٰ علیہ السلام سے شکوہ کے انداز میں ) کہا: ’’آپ کے آنے سے پہلے بھی ہمیں دُکھ دیے جاتے تھے، اور اب آپ کے آنے کے بعد بھی‘‘ (دُکھ دیے جاتے ہیں؛ آخر کب تک ہم مصیبتیں جھیلتے رہیں گے ؟ حضرت موسیٰ ؑ نے انھیں دلاسا دیتے ہوئے ) فرمایا: و وقت دور نہیں کہ تمھارا پروردگار و آقا تمھارے دشمن کو ہلاک کر دے اور اس کا جانشین تمھیں بنا دے ؛ پھر دیکھے کہ تم (حکمران بن کر) کیسے عمل کرتے ہو۔
</item><item>پھر ہم نے ( اپنے قانونِ مجازات و تدبیری (Law of Retribution and Prudential Planning) کے مطابق آلِ فرعون (نمبر ۵۶) کو قحط سالی اور اناج (۵۷) کی کمی میں مبتلا کر دیاتاکہ وہ عبرت پکڑیں۔ حواشی نمبر ۵۶ - آلِ فرعون کا مطلب ہے ، اس کے ہمنوا و ہم کیش لوگ۔ نمبر ۵۷ - ثمرات کے معانی ہیں: ارضی پیداوار، جیسے اناج ، پھل ، ترکاری وغیرہ وغیرہ۔
</item><item>جب کبھی اُنھیں کوئی مسرت انگیز نعمت ملتی تو کہتے کہ یہ ہمارے علم و عقل او رحکمتِ عملی کا حاصل ہے۔ لیکن جب اُنھیں خوف و خطر او رغم و اضطراب سے دو چار ہونا پڑتا تو کہتے کہ یہ موسیٰ او راس کے رُفقاء کی نحوست کی وجہ سے ہے۔ یاد رکھو! ان کی نحوست کا عامل و محرک اللہ تعالیٰ (کا قانونِ مجازات و تدبیری) ہے۔ لیکن ان میں اکثر لوگ اس کا علم نہیں رکھتے۔
</item><item>اور انھوں نے (موسیٰ ؑ سے ) کہا : تم ہم پر جادو چلانے ( اور قائل کرنے) کے لیے چاہے کوئی بھی نشانی لا کر دکھائو ، ہم تمھاری بات ماننے والے نہیں ۔
</item><item>اس پر (ہمارا قانونِ مجازات و تدبیری حرکت میں آیا تو) ان (کے ملک میں) طوفانِ باد و باراں اور سیلاب آئے، (فصلوں کو تباہ کرنے والی) ٹڈیوں (Locusts) کے دل آئے ، او ر(فصل کی دشمن ) سُونڈیوں اور کیڑوں (Vermins) نے یلغار کر دی، مینڈکوں کی غیر معمولی کثرت اور (دریائوں ، کنووں وغیرہ کے پانی میں) خون کی آلودگی نے (اُن کی زندگی اجیرن کر دی) ۔ یہ سب واضح و غیر مبہم (عبر ت آموز ) نشانیاں تھی، مگر انھوں نے تکبر کیا ، یعنی انھوں نے، انہیں ماننے کو اپنی کسرِ شان سمجھا۔ اصل یہ ہے کہ وہ تھے ہی مجرم لوگ (نمبر ۵۸)۔ حواشی نمبر ۵۸ - قومِ مجرمین ، کا مطلب ہے ظلم و سلب ِ حقوقِ انسانی اور فحشاء و منکر کا ارتکاب کرنے والے عادی لوگ۔
</item><item>جب اُن پر آفت آتی تو (گھبرا کر ) فریاد کرتے : ’’اے موسیٰ ؑ ! اپنے پروردگا ر و آقا سے ہمارے لیے دُعا کرو کہ اُس نے جو وعدہ تم سے کر رکھا ہے ، اُسے پورا کر دے، (اس طرح ) اگر تم نے ہم سے آفت کو دُور کر دیا تو ہم تمھاری بات بھی مان لیں گے او ربنی اسرائیل کو بھی تمھارے ساتھ جانے دیں گے۔
</item><item>چنانچہ جب ہم ایک وقت کے لیے اُن سے اُس آفت کو دُور کردیتے ، جس تک آخرِ کار اُنھیں (اپنے اعمالِ سُوء کی پاداش میں ) پہنچنا ہوتا تو وہ ساتھ ہی اپنا عہد توڑ دیتے۔
</item><item>ٓانجامِ کار، ہم نے (اپنے قانونِ مُجازا کے مطابق) ان کو کیفر کردار تک پہنچایاا ور دریا میں غرق کردیا، بدیں وجہ کہ وہ ہاری اعجازی نشانیوں اور احکام کو جھٹلاتے اور اُن کی پرو ا نہ کرتے تھے (Were headless of them) ۔
</item><item>چنانچہ جو قوم کمزور و درماندہ کر دی گئی تھی ، ہم نے اُس ملک کے مشرق و جنوب او رشمال و مغرب کے علاقوں، یعنی اس کے تمام اطراف و جوانب کا، جن کو ہم نے زرعی و معدنی او رآبی وغیرہ وغیرہ وسائل ودیعت کر رکھے تھے، وارث بنا دیا۔ اس طرح (اے پیغمبر ؐ!) تمھارے ربّ نے بنی اسرائیل سے متعلق، جو حسین وعدہ کر رکھا تھا، پورا ہوگیا، بدیں وجہ کہ انھوں نے برداشت و استقامت سے کام لیا تھا، اور فرعون اور اس کے رفیقوں نے (اپنی قوت و صولت کے لیے ) جو (ایوان و محل وغیرہ وغیرہ) تعمیر کیے تھے، او رجو بلند بُرج اور قلعے بنائے تھے ، مسمار کر دیے (Demolished) ۔
</item><item>پھر ہم نے بنی اسرائیل کو دریا کے پار اُتار دیا۔ وہاں ان کا گزر ایک ایسی قوم (۵۹) پر ہوا جو اپنے بتوں (۶۰) کی پرستش میں منہمک تھی۔ (یہ منظر دیکھ کر ان میں محسوس پرستی کی خواہش نے زور مارا)۔ انھوں نے درخواست کی: ’’اے موسیٰ ؑ ! جیسے بت ان لوگوں کے ہیں، ایسا ایک بت ہمارے لیے بھی بنا دو ‘‘۔ موسیٰ ؑ نے جواب دیا: ’’تم واقعی جاہل لوگ ہو ‘‘ (نمبر ۶۱) ۔ حواشی نمبر ۵۹ - قوم سے مراد ہم کیش گروہ ہے۔ نمبر ۶۰ - اصل میں اٰلِھَۃ ُ ٗ ہے، جو جمع کا لفظ ہے، اور اس کی واقعیت پر دلالت کرتا ہے کہ توحید اگر وحدت کو چاہتی ہے تو شرک کثرت کو۔ نمبر ۶۱ - اس ارشادِ موسیٰ ؑ میں یہ اصل مضمر ہے کہ اپنے ہاتھوں سے بنائی ہوئی چیز یا فنی تخلیق کو اپنا الٰہ یا معبود و حاکم بنانے سے بڑا جہل اور کیا ہوسکتا ہے، یعنی نہیں ہوسکتا۔
</item><item>ٓیاد رکھو! یہ لوگ جن (بُتوں ) کی پرستش میں لگے ہوئے ہیں، برباد ہونے والے ہیں ، اور جو یہ بناتے یا کرتے ہیں ، نابود ہونے والا ہے۔
</item><item>(حضرت) موسیٰ ؑ نے (مزید ) کہا : ’’کیا تم چاہتے ہو کہ) میں تمھارے لیے اللہ تعالیٰ کو چھوڑ کر دوسرے معبود چاہوں؟ (یہ کیسے ہوسکتا ہے؟ تم سوچتے سمجھتے کیوں نہیں کہ ) اُسی نے تو تمھیں ہم عصر اقوامِ عالم پر فوقیت دی ہے ‘‘ ۔
</item><item>اور (اللہ تعالیٰ فرماتا ہے : ’’ اے بنی اسرائیل ! میرے اس احسانِ عظیم کو یاد کرو کہ ) ہم نے فرعون کے ہم کیش و ہمنوا لوگوں(کی غلامی) سے تمھاری گلو خلاصی کرائی تھی ، جو تمھیں بھیانک اور اندوہناک اذیتیں دیتے؛ تمھارے لڑکوں کو ہلاک کرتے اور تمھاری لڑکیوں کو (اپنی خدمتگزاری کے لیے زندہ رہنے دیتے تھے ۔ (دیکھو اس میں تمھارے پروردگار و آقا کی طرف سے (تمھیں سان چڑھانے کے لیے) تمھاری زبردست آزمائش تھی۔
</item><item>ہم نے موسیٰ ؑ کو (ا پنے حضور کوہِ طور پر ) تیس ۳۰ راتیں، یعنی شب و روز رہنے ( اور ہم سے احکامِ عشرہ لینے کا مُژدہ دیا؛ پھر دس روز کا اضافہ کر دیا۔ اس طرح اس کے پروردگار و آقا کی مقرر کردہ چالیس ۴۰ شب و روز کی میعاد (نمبر ۶۲) پایۂ تکمیل کو پہنچ گئی (نمبر ۶۳) (یہ مژدہ ملنے پر حضرت) موسیٰ ؑ نے اپنے بھائی ہارون ؑ سے کہا : تم نے میری قوم میں میرے پیچھے میری جانشینی کرنا اور ان کے احوال و ظروف کی اصلاح کرتے رہنا ہے۔ لیکن (دیکھو) معاشرے میں بد نظمی و برہمی پیدا کرنے والوں کی روِش اختیار نہ کرنا۔ حواشی نمبر ۶۲ - یہ اضافہ سرِ عاشقی ہے جو اِخفا چاہتا ہے لیکن اہل عشق و وفا کا تجربہ ہے کہ ’’دوست‘‘ کی حضوری و ہمکلامی کسی رنگ میں ہو، رحیقِ مختوم ہے ۔ اگر ’’دوست‘‘ اس کے پینے پلانے کی مدت میں اضافہ کر دے تو یہ دو آتشہ ہو کر اہل عشق و وفا کے کیف و سرور کو بھی سوا کر دیتی ہے۔ رب عاشق کی مشیت میں لقاء ناظور کی مدت چالیس شب و روز ہی تھی ۔ لیکن اس کو سرور انگیز حیرت (Pleasant surprise ) میں ڈالنے اور اس کی کیفیت اشتیاق دیکھنے کے لیے اُسے پہلے تیس دن کا مژدہ دیا ؛ پھر اُس کے فرطِ اشتیاق کو دیکھ کر اس مدت میں دس دن کا اضافہ اور اس کے کیف و سُرور کو دو چند کر دیا۔ نمبر ۶۳ - اصل میں لفظ ’’میقات‘‘ ہے ۔ یہ اسمِ ظرفِ زمان او راسمِ ظرفِ مکان دونوں معانی میں استعمال ہوتا ہے ۔ یہاں اسمِ ظرفِ زمان اور اگلی آیت میں اسم ظرف مکان کے طور پر استعمال ہوا ہے ۔
</item><item>پھر جب موسیٰ ؑ ہمارے مقرر کردہ مقام (Rendezvous) پر پہنچا تو اس کے پروردگار و آقا نے اس سے کلام کیا۔ (صہبائے ہمکلامی کو سوزِ ہم نظیری سے دو آتشہ کر نے کی خاطر عاشقانہ انداز میں) سوال کیا: ’’پروردگارا! مجھ پر اپنا جلوہ پیدا کر تا کہ میں تجھے دیکھوں‘‘۔(آرزوئے ہم نظری خاصہ ء عاشقی ہے ، لیکن آرزو بشر کی تھی، او رناظورِ جلیل و لطیف کے حُسنِ نظارہ سوز کی تاب لانا، بشر کے مقدور ہی میں نہیں، اس لیے) ارشاد ہوا: ’’موسیٰ ! تم مجھے دیکھنے کی تاب نہیں لاسکتے، البتہ اس پہاڑ کو دیکھتے رہو، اگر یہ اپنی جگہ پر قائم وبرقرار رہا تو پھر تم بھی مجھے دیکھ سکو گے (یعنی اگر پہاڑ تاب ِ نظارہ لا سکا تو تم بھی ایسا کر سکو گے ورنہ نہیں ‘‘)۔ چنانچہ اس کے رب نے پہاڑ پر اپنا جلوہ پیدا کیا تو اُسے ریزہ ریزہ کر دیا، اور موسیٰ ؑ ( اس زہرہ گداز نظارے کی تاب نہ لا سکا اور ) غش کھا کر گر پڑا ۔ اُس کے ہوش و حواس بحال ہوئے (He came to his senses) تو اُسے عین ُ الیقین ہوچکا تھا۔ چنانچہ اپنے ناممکن الوقوع مطالبے پر پشیمان ہوکر) عرض کیا : ’’اللہ تعالیٰ! تُو لطیف و منزہ اور حسی مشاہدے سے وراء الوراء ہے ۔ میں اس مطالبے پر نادم اور تیری مغفرت کا طلبگار ہوں (نمبر ۶۴) ؛ نیز اس واقعیت کو سب سے پہلے تسلیم بالیقین کرنے والا ہوں ۔ حواشی نمبر ۶۴ - توبہ کرنا سنت پیغمبری ہے ، اور توبہ نہ کرناہ شیوۂ ابلیس ہے ۔
</item><item>(اللہ تعالیٰ نے حضرت موسیٰ ؑ سے ) ارشاد فرمایا : ’’میں نے تمھیں اپنی پیغمبری(= رسالت ) اور اپنی وحی و تنزیل (کلام( نمبر ۲۵) دے کر تمام لوگوں پر برگزیدگی دی ہے۔ لہٰذا میں نے تمھیں جو کچھ دیا ہے ، اُسے مضبوطی سے تھام لو (یعنی میرے احکام و تعلیمات پر سختی سے عمل کرو) اور شکر گزار بن جائو ، یعنی میرے احکام و تعلیمات لوگوں کو پہنچائو تاکہ وہ ان پر عمل کریں اور تم خود بھی جذباتِ تشکر و امتنان کے ساتھ ان کے مطابق زندگی کرو‘‘۔ حواشی نمبر ۶۵ - بِکَلَامِیْ کے متصل ’’ فخُذْ مَآ اَتَیْتُکَ ‘‘ لکھ کر اپنے حُسنِ معمول کے مطابق کلامی کی صراحت کر دی کہ اس سے مراد وحی و تنزیل ہے۔
</item><item>پھر ہم نے اس کے لیے تختیوں (Tablets) پر پند و نصیحت کی ہر بات مرتسم کر دی (Inscribed) ، اور ہر حکم کی تشریح بھی کر دی۔ (اور موسیٰ سے کہا:) لو ! اب ان احکام و تعلیمات کو مضبوطی سے پکڑ لو، یعنی ان کو اچھی طرح ذہن نشین کر لو! اور اپنی قوم کے افراد کو تلقین کرو کہ وہ ان پر احسن یا بہترین طریقے سے عمل کریں۔ ہم جلدی تمھیں عہد شکن اور بد کردار لوگوں کے (عبرتناک) مقام، یعنی انجام کا مشاہدہ کرا دیں گے۔
</item><item>میں اُن لوگوں کی توجہ اپنی آیات، یعنی تعلیمات و احکام کی طرف سے ہونے نہیں دوں گا جو زمین یا دُنیا میں ناحق تکبر کرتے ، یعنی سرکشی سے اپنے آپ کو بڑا سمجھتے اور دوسروں کی تحقیر کرتے ہیں ؛ نتیجۃً ، اگر کوئی بھی نشانی یا حکم دیکھ لیں ، اُسے تسلیم بالیقین نہیں کریں گے۔ اسی طرح رُشد یا جنت کو جانے والی راہِ راست دیکھیں تو اس پر نہیں چلیں گے، لیکن کوئی جہنم کو جانے والی راہ دیکھ لیں تو اُس پر چلنا شروع کردیں گے۔ اس کا سبب یہ ہے کہ انھوں نے ہمارے قوانین و احکام اور تعلیمات کو جھٹلایا اور ان کو درخور اعتنا نہ سمجھا ۔
</item><item>چنانچہ جو لوگ ہمارے قوانین و احکام اور تعلیمات او رآخرت میں (حساب و جزا کے لیے ہمارے حضور ) پیش ہونے کو جھٹلاتے ہی، (ہمارے قانون مجازات کی رُوسے ) ان کے (حسین ) اعمال کے (حسین ) اثرات محو ہوجاتے ہیں: کیا اس کے علاوہ ان کے اعمالِ سُوء کا کوئی اور صلہ ہوسکتا ہے کہ جیسا کریں ویسا بھریں (نمبر ۶۶) ۔ حواشی نمبر ۶۶ - یہ نکتہ یاد رکھنے کا ہے کہ قرآن حکیم کی روسے جس طرح حسنات کی کثرت سیِّآت کو محو کر دیتی ہے ، اُسی طرح سیِآت کی کثرت حسنات کو مٹا دیتی ہے۔
</item><item>ہوا یہ کہ موسیٰ ؑ کے (پہاڑ پر ) جانے کے بعد ان کی قوم نے اپنے زیورات وغیرہ سے ایک گوسالہ (Calf) بنا لیا۔ (بے جان ) پیکر (جس میں ہوا بھرنے سے) اس سے گائے ایسی بے معنی صدا نکلتی تھی (جسے بچوں کے باجا سے )۔ کیا وہ (جاہل) دیکھتے سمجھتے نہیں تھے کہ وہ نہ تو ان سے کلام کر سکتا ہے او رنہ کسی معاملے میں ان کی رہنمائی ہی کرسکتا ہے ؟ ( اس کے باوجود) اُنھوں نے اُسے اپنا معبود بنا لیا ( اور اس کی پرستش کرنے لگے) ؛ نتیجۃً ، و ہ مشرک بن گئے (نمبر ۶۷)۔ حواشی نمبر ۶۷ - قرآن مجید نے شرک کو ظلم عظیم سے تعبیر کیا ہے (دیکھیے لُقمن ۳۱:۱۳)۔
</item><item>پھر جب اُن پر کھلا کہ وہ راہِ راست سے بھٹک گئے ہیں تو سخت نادم ہوئے (When they realised that they have gone astray, repented. ) ّ(اور کفِ افسوس ملنے لگے ) ۔ پھر فریاد کرنے لگے کہ اگر ہمارے پروردگار وآقا نے ہم پر ترس کھایا نہ ہم سے درگزر کیا، نیز ہماری سیِّآت کو محو کیا نہ ہمیں تحفظ فراہم کیا تو ہم بلحاظِ حسنات رہینِ زیاں او راہلِ نار ہوجائیں گے۔
</item><item>(حضرت موسیٰ ؑ ) کو اپنی قوم کی گوسالہ پرستی کی اطلاع مل چکی تھی)۔ چنانچہ وہ انتہائی غصے کے عالَم میں کفِ افسوس ملتے اپنی قوم کے پاس لَوٹے تو (اپنے بھائی ہارون ؑ سے ) کہا : تم نے میرے بعد نہایت بُرے طریقے سے میری جانشینی کی ہے ۔ کیا تم سے اپنے رب کے حکم کا انتظار نہ ہوسکا اور عُجلت سے کام لیا ‘‘؟ (یہ کہا ا ورغصے میں ) الواح کو دے مارا (He flug down the tablets) ۔ اور اپنے بھائی (ھارون ؑ ) کو سر کے بالوں سے پکڑ کر اپنی طرف زور سے کھینچا ۔ (حضرت ھارون ؑ) بولے: ’’میرے ماں جائے! قوم نے مجھ ے کمزور و بے بس سمجھا یا کردیا تھا اور مجھے ہلاک کرنے کے درپے ہوگئے تھے ۔ ایسا نہ کرو کہ دشمن مجھ پر ہنسیں، اور مجھے مشرکوں میں نہ گردانو‘‘ (میں ایسا نہیں ہوں)۔
</item><item>(حضرت موسیٰ ؑکا غصہ فرو ہوا اور اس عالَم میں اُن سے جو ہُوا تھا، اس پر نادم ہوئے اور ) دعا کی: ’’پروردگارا میری اور میرے بھائی کی سہو کے اثرات کو محو کردے اور ہمارا تحفظ فرما، اور اپنے دامنِ رحمت میں لے لے، (نمبر ۶۸) کیونکہ تُو سب سے بڑا ترس کھانے، درگزر اور کرم کرنے والا ہے ۔ حواشی نمبر ۶۸ - رحمت میں داخل کرنے کا یا دامنِ رحمت میں لینے کا مطلب ہے : ہمیں دنیوی و اخروی حسنہ سے نواز اور النّار سے محفوظ رکھنا۔ النار سے مراد دنیا میں آتشِ خوف و حزن، اور آخرت میں آتشِ دوزخ ہے۔
</item><item>دیکھو ! جن لوگوں نے گوسالے کو اپنا معبود بنایا ( وہ مشرک و باطل طراز تھے) ، لہٰذااپنے پروردگار و آقا (کے قانونِ مُجازات کے مطابق ) اپنے کیے کی سزا پائیں گے، اور دُنیا کی زندگی میں ذلیل و رُوا ہوں گے۔ ہم (اپنے قانونِ مُجازات کے مطابق)باطل طرازوں (نمبر ۶۹) کو ایسا ہی بدلہ دیا کرتے ہیں۔ حواشی نمبر ۶۹ - باطل طراز: تسمیہ بالباطل کے ذریعے کسی اسم بے مسمیٰ چیز کو اسم بامسمی قرار دینا، جیسے بنی اسرائیل نے خود ہی گوسالے کا بے جان طلائی مجسمہ بنایا او رخود ہی اُسے صفت الوہیت سے موصوف کر دیا۔ ہر دَور کے آزر تسمیہ بالباطل او تاویل بالباطل کے فنون کے ذریعے ہی شرک کرتے اور پھیلاتے ہیں ۔
</item><item>لیکن جو لوگ اعمالِ سُوء کا ارتکاب کرتے ہیں (جن کے اثرات قبیح و آتش خیز ہوتے ہیں) ، پھر اس کے بعدپشیمان ہو کر ایسے کام دوبارہ نہ کرنے کے عزم کے ساتھ (اللہ تعالیٰ سے ) رجو ع کرتے ہیں ، تو اس کے نتیجے میں ، آپ کا پروردگار و آقا جو غفور - رحیم ہے (نمبر ۷۰) ، ان کے لیے بھی ایسا ہوجاتا ہے۔ حواشی نمبر ۷۰ - یاددہانی کے لیے ان اصطلاحات کی صراحت کر دی جاتی ہے ۔ غفور کے معنی ہیں : اللہ تعالیٰ بُرائیوں کے قبیح و آتش خیز اثرات کو محو کرنے اور تحفظ دینے والاہے ۔ رحیم کا مطلب ہے کہ وہ نہایت ترس کھانے، درگزر کرنے اور رجوع برحمت کرنے والا ہے۔
</item><item>پھر جب موسیٰ ؑ کا غصہ فرو ہوا تو اُس نے الواح یا تختیوں کو اُٹھایا، جن پر ہدایت (نمبر ۷۱) و رحمت (۷۲) پانے کے قوانن واحکام مرقوم تھے، ان لوگوں کے لیے جو اپنے پروردگار و آقا (کے قانونِ مُکافاتِ عمل) سے ڈرتے ہیں ، یعنی جو اہلِ آرزو و خشیت ہیں۔ حواشی نمبر ۷۱ - ہدایت کی اصطلاح قرآن کا مطلب ہے: انسان کی آخری منزلِ مقصود ، جنت قرۃ العین کو جانے والی فطری و حسین راہِ راست۔ نمبر ۷۲ - رحمت وسیع المعانی اصطلاح ہے ۔ اس کا مفہوم ایک لفظ میں بیان کرنا ہو تو وہ ہے: دُنیوی و اُخروی حسنہ : دُنیوی حسنہ کا مطلب ہے کل حسین مادی و معنوی نعمتیں ؛ اور اُخروی حسنہ سے مراد جنت قرۃ العین اور اس کی بے قیاس حسین اور اَن دیکھی نعمتیں ہیں ۔
</item><item>بعد ازاں ، موسیٰ ؑ نے اپنی قوم میں سے ستر مردانِ با اثر کو میری مقرر کردہ جائے لقاء پر لانے کے لیے چُن لیا (وہاں پہنچے اور اللہ تعالی کو دیکھنے کا مطالبہ کیا تو) پھر زلزلے نے ان کو آلیا تو اُ س نے (اللہ تعالیٰ سے ) عرض کیا : ’’پروردگارا! اگر تُوچاہتا تو اس سے پہلے بھی اُنھیں اور مجھے ہلاک کرسکتا تھا، کیا تُو ہمیں اس فعل کی پاداش میں ہلاک کر دے گا ، جو ہم میں سے بے وقوف لوگوں سے سرزد ہوا؟ یہ سب کچھ ہمیں پرکھنے اور سان چڑھانے کے لیے ہوا ہے ۔ ایسی آزمائش کے ذریعے(تیار قانونِ مشیت و احترام آرزو و گمراہی کے خواہشمندوں کو ) گمراہ ہونے دیتا ہے اور (اہلِ آرزو و خشیت کو ) راہِ راست پر لگا دیتا ہے۔ حقیقت یہ ہے کہ) تُو ہی ہمارا سرپرست ہے ، لہٰذا ہماری سیِّآت کو محو کر دے اور ہماری حفاظت فرما ؛ نیز ہم سے درگزر اور رجوع برحمت فرما ، تُو بہترین بخشنے اور حفاظت فرمانے والا ہے ۔
</item><item>لہٰذ اہمارے لیے اِ س دُنیا میں او رآخرت میں بھی حسنہ لکھ دے، یعنی اس دُنیا اور (اس کے زوج) آخر دونوں میں حسنہ یا حسین و مسرت انگیز نعمتوں کا مِلنا ہمارے لیے مقرر کر دے ۔ یوں بھی ہم نے (ندامت او راُمید مغفرت و رحمت کے ساتھ) تجھ سے رجوع کیا ہے ۔ اللہ تعالیٰ نے فرمایا: لوگ (اپنے کیے کی پاداش میں) میرے قانونِ مُجازات و مشیت کی رُوسے گرفتارِ بلا ہوتے ہیں ؛ لیکن میری رحمت کل اشیاء یا موجودات کو محیط ہے ۔ چنانچہ میں نے اسے، یا رحمت کو اُن لوگوں کے لیے مقرر کر دیا ہے جو جنت کی راہ مستقیم پر سفرِ زندگی کرنے کی آرزو اور جہنم کی راہوں پر چلنے سے ڈرتے ہیں، اور زکوٰۃ دیتے ہیں ،نیز ہماری آیات، یعنی تعلیمات و احکامات اور قوانین کو تسلیم بالیقین کرتے ہیں ۔
</item><item>وہ لوگ جو (محمد ؐ ہمارے ) رسول --نبی ِ امُی (نمبر ۷۳) (کی سنت حسنہ ) کی پیروی کرتے ہیں، (جن کا ذکر ) تورات اور انجیل میں مرقوم دیکھتے ہیں؛ جو اُنھیں المعروف ، یعنی حسین و فطری باتیں اور کام کرنے کا حکم دیتے ہیں، اور المنکر ، یعنی قبیح و غیر فطری باتوں اور کاموں سے روکتے ہیں؛ نیز طیبات، یعنی پاکیزہ و صحت افزا اور خوشگوار و قوت بخش ماکولات و مشروبات کو ان کے لیے حلال کرتے اور خبائث ، یعنی گندی و مضر صحت اور مکروہ و ناگوار (چیزوں کو حرام کرتے ہیں؛ او راُن پر سے ) غیر فطری رسوم و ضوابط کے بوجھ اور طوق اُتارتے ہیں ، لہٰذا جو لوگ اُن پر ایمان لائیں گے، ان کی حمایت و اعانت کریں گے، نیز اس النور یعنی رہ نما قرآن مجید ( کے احکام و قوانین ) کی ، جو اُن ؐ کے ساتھ بھیجا گیا ہے ، پیروی کریں گے ، یعنی ان کے مطابق عمل اور زندگی کریں گے، تو وہی لوگ مادی و معنوی ارتقاء کرنے والے ہوں گے۔ حواشی نمبر ۷۳ - وہ شخص جس نے کسی بشر سے لکھنا پڑھنا سیکھا نہ ہو۔ نبی کریم صلی اللہ علیہ وسلم اِس لحاظ سے اُمی تھے ، لیکن آپؐ نے علمِ قُرآن براہِ راست الرحمن سے سیکھا تھا (الرحمن ۵۵ :۱- ۲) ۔
</item><item>(میرے نبی ؐ! آپ اِ س حقیقت کا) اعلان کر دیں کہ ابے بنی نوعِ انسان! میں تم سب ( افراد و اقوام) کے لیے اللہ تعالیٰ کا رسول یا پیغمبر ہوں۔ اللہ تعالیٰ او راس کے رسول۔ نبی امی(۷۵) پر ایمان لائو، جو اللہ تعالیٰ کے تمام کلمات (۷۶)، یعنی قوانین و احکام پر ایمان رکھتا ہے۔ اب تم اس کا اتباع کروں، یعنی اس کے نقشِ قدم پر سفرِ زندگی کرو تاکہ تم راہِ راست پر گامزن ہو کر اپنی آخری منزلِ مقصود پر پہنچ جائو (جو جنت قرۃ العین ہے ) ۔ حواشی نمبر ۷۴ - لہٰذا اللہ تعالیٰ کے سوا کسی او رکو اپنا معبود و مقصود او رحاکم و مُطاع سمجھنا یا بنانا شرک ہے، جو ناقابلِ معافی ظلم عظیم ہے۔ نمبر۷۵ - نبی امی کا مطلب ہے کہ آپؐ نے کسی شخص سے لکھنا پڑھنا نہیں سیکھا تھا۔ اس میں یہ حکمت تھی کہ آپ ؐ نے چونکہ براہِ راست رب رحمن کا تلمیذ او رپیغمبراعظم وآخر صلی اللہ علیہ وسلم، نیز کل بنی نوعِ انسان کا معلم و مزکی بننا تھا، لہٰذا آپ کا کسی بندے کا متعلم و تلمیذ بننا ، آپؐ کے مناصبِ جلیلہ کے منافی اور شایانِ شان نہ تھا۔ ۷۶ - کلمات ِ الٰہیہ: بعض مفسرین و مترجمین کے نزدیک اس کا مطلب اللہ تعالی کی تمام کتب و صحائف ہیں ؛ لیکن آیہ فکر انگیز کے تیور ہمارے مذکور ترجمے پر دلالت کرتے ہیں ۔
</item><item>اور موسیٰ ؑ کی قوم میں ایک ہم کیش گروہ (= اُمّۃ) ایسا بھی تھا جو الحق (= توراۃ) کے ساتھ لوگو ں کو راہِ راست دکھاتا تھا اور اس کے مطابق (سچے ) فیصلے کیا کرتا تھا۔
</item><item>اور ہم نے بنی اسرائیل کو بارہ ہم کُفو قبائل میں تقسیم کر دیا ۔ جب انھوں نے موسیٰ ؑ سے بے آب و گیاہ صحرا میں پانی (کے وسائل) کے لیے درخواست کی تو ہم نے اُنھیں بذریعہ وحی و تنزیل حکم دیا کہ اپنا عصا فُلاں چٹان پر مارو (Smite with your staff that rock)۔ چنانچہ (انھوں نے ایسا ہی کیا تو ) اس سے ان کے لیے پانی کے بارہ چشمے پھوٹ نکلے (Gushed out)۔ تمام قبائل نے اپنے اپنے گھاٹ کی تعیین کر لی۔ نیز (ان کی دھوپ او ربھوک کی شدت سے محفوظ رکھنے کے لیے ) ہم نے اُن کے اوپر گھٹائوں کو سایہ فگن کر دیا، اور ان کے لیے منّ ( گوندی ایسا خوشگوار او رمُقوی اور شیریں پھل) اور سلویٰ (پرندے جن کا گوشت لذیذ و صحت افزا تھا) کثرت سے پیدا کر دیے۔ (اور حکم دیا کہ) ہم نے جو نعمتیں عطا کی ہیں ، ان میں سے پاکیزہ و صحت افزا اور خوشگوار غذائیں نوشِ جاں کرو (لیکن انھوں نے ہماری ہدایات کے برعکس غلط راستوں پر سفرِ زندگی کرنا اور اعمالِ سُوء کرنا شروع کر دیا) ۔ اس طرح انھوں نے ہمارا تو کچھ نہ بگاڑا، بلکہ اپنے اوپر ستم ڈھائے، یعنی اپنے آپ کو اہلِ نار بنا لیا۔
</item><item>اور (اِس تاریخی واقعہ سے عبرت پکڑو کہ ) جب ہم نے انھیں حکم دیا تھا کہ اس شہر (یرو شلم) میں جاکر سکونت اختیار کر لو۔ اس میں جہاں سے چاہنا، نعمتیں نوشِ جاں کرنا؛ لیکن شہر کے دروازے سے حِطّۃ ُ ٗ ، یعنی کلمۂ استغفارپڑھتے، عجز و فروتنی کے ساتھ داخل ہونا۔ (اگر تم نے ایسا کیا تو ) ہم تمھاری خطائوں کے آتشیں اثرات محو کریںگے۔ حُسنِ عمل و احسان کرنے والوں کو مزید فضل و کرم سے نوازیں گے ۔
</item><item>لیکن ان میں سے جو لوگ اپنے اوپر ظلم کیا کرتے تھے، اُنھوں نے اس کلمے کو جو ہم نے اُنھیں بتایا تھا ، کسی اور کلمے سے بدل ڈالا؛ نتیجۃً ، ہمارے قانونِ مکافاتِ عمل کے مطابق ان لوگوں پر جو ظلم شعار بن چکے تھے، آفاتِ سماوی نازل ہوئیں ۔
</item><item>ان بنی اسرائیل سے اُن اہل بستی کے متعلق دریافت کروجولبِ دریا واقع تھی( کہ ان کا مآل کیا ہوا تھا؟) ہوا یہ کہ وہ سبت کا حکم امتناعی ماننے کے بجائے اس سے سرکشی کرنے لگے تھے۔ ہفتے کے دن (چونکہ یہودحکمِ امتناعی کی وجہ سے مچھلیوں کا شکار نہیں کرتے تھے، لہٰذا اپنے جبلی مشاہدے (Instinctive experience) کی بناء پر اُن کی مچھلیا ںاُن کے قریب (لب دریا) آجاتی تھیں ؛ لیکن دوسرے دنوں میں چونکہ سب کا حکم امتنائی نہ تھا او رلوگ مچھلیوں کا شکار کرتے تھے) ، اس لیے وہ ان کے قریب (لبِ دریا) نہ آتی تھیں۔ وہ چونکہ قانون شکنی کرتے رہتے تھے، اس لیے ہم (اپنے قانونِ تدبیری کے مطابق) ان کو سب کے حکم امتناعی کے ذریعے آزماتے تھے (تاکہ وہ اپنی اصلاح کر کے راہِ راست پر آجائیں)۔
</item><item>اور (یہ واقعہ بھی ہمیں یاد دلاتا ہے کہ امر بالمعروف و نہی عن المنکر کرنا ہماری از بس اہم معاشرتی ذمے داری ہے۔ ) جب ان میں سے ایک ہم کیش جماعت نے (ناصحین سے ) کہا تھا: ’’آپ اس قوم کے لوگوں کو کیوں (لا حاصل ) پند و نصیحت کرتے رہتے ہیں، جنھوں نے انجامِ کار ، اللہ تعالیٰ (کا قانونِ مجازات) ہلاک کرنے یا سخت عذاب دینے والا ہے ‘‘؟ انھوں نے جواب دیا : ’’اس لیے کہ ہم تمھارے پروردگار و آقا کے حضور (امر بالمعروف و نہی عن المنکرکی) ذمے داری سے سُرخرو ہوسکیں، اور اس لیے بھی تاکہ ان (سرکش و نافرمان لوگوں کے دلوں ) میں تقویٰ کا احیاء ہوجائے ، یعنی ان میں جنت کو جانے والی راہِ راست پر سفر زندگی کرنے کی آرزواو رجہنم کی راہوں پر چلنے کی خشیت زندہ و فعال ہوجائے۔
</item><item>چنانچہ جب انھوں نے ان احکام کو فراموش کر دیا ،جن کی انھیں یاد دہانی کرائی جاتی تھی تو ہم نے اپنے قانونِ مُکافاتِ عمل کے مطابق) ان لوگوں کو بچا لیا جو دوسروں کو اعمالِ سُوء یا منکر سے منع کرتے رہتے تھے (نمبر ۷۷) (یعنی نہی عن المنکر کا فریضہ ادا کرتے رہتے تھے)، لیکن ظلم و جرم کی راہوں پر چلنے والوں کو ہمارے قانونِ مجازات نے گرفت میں لے کر دست نگری و محرومی کی اذیتوں میں مُبتلا کر دیا ، کیونکہ عہد شکنی و نافرمانی کرنا ان کا شعار بن چکا تھا۔ حواشی نمبر ۷۷ - اس سے یہ بات واضح ہوگئی کہ نہی عن المنکر افرادِ معاشرہ کی از بس اہم ذمے داری ہے ، لہٰذا جو لوگ اپنی اس ذمے داری کو پورا نہیں کرتے ، اُن کا حشر بھی مجرموں کے ساتھ ہوتا ہے ، دنیا و آخرت دونوں میں۔
</item><item>(جب نصیحتیں ان پر کار گر نہ ہوئیں اور نہ اس کا امکان ہی رہا ) اور جس عملِ سُوء سے انھیں منع کیا جاتا تھا، اُسے کرتے کرتے وہ حد سے تجاوز کر گئے تو ہم نے (اپنے قانونِ مجازات کے مطابق) حکم دیا تھاکہ سرشت و شعار میں بندر بن جائو (نمبر ۷۸) ، ذلیل و رُسوا اور ٹھکرائے ہوئے۔ Be ye apes in nature and behaviour, despised and loathed.) حواشی نمبر ۷۸ - اس قسم کے محاورے تمثیلی ہوتے ہیں اور ہر زبان میں پائے جاتے ہیں، مثلاً انگریزی میں کہتے ہیں : She is swine، یعنی وہ عورت سورنی ہے ۔ اُرد و میں کہتے ہیں : فلاں شخص تو سُور ہے، کتا ہے، بھیڑیا ہے۔ فارسی میں کہتے ہیں : فُلاں سگِ دُنیا است : وہ دنیا کا کتاب ہے۔ ایسے محاورے درندوں یاجانوروں کی شکل و صورت پر نہیں ، بلکہ ان کی سرشت وشعار پر دلالت کیا کرتے ہیں۔ علاوہ بریں، تاریخ شاہد ہے کہ بنی اسرائیل میں کوئی فرقہ شکل و صورت کے اعتبار سے بندریا یا خنزیر نہیں بنا تھا۔
</item><item>اب (میرے نبی ؐ) ! یہ حرفِ آخر بھی غور سے سنو کہ جب نبی اسرائیل کی سرکشیاں حد سے بڑھ گئیں اور ان کی رجعت و انابت کا امکان جاتا رہا تو ) آپ کے پروردگار و آقا نے (اپنے قانونِ مجازات کے مطابق بذریعہ وحی) اعلان کر دیا کہ وہ قیامت تک اُن پر ایسے مسلط کرتا رہے گا، جو اُنھیں ذلت آمیز عذاب کا مزہ چکھاتے رہیں گے۔ یقین جانوکہ تمہارا پروردگاروآقا (اپنے قانونِ مُجازات کے مطابق) ساتھ ساتھ سزا دیتا رہتا ہے ، یعنی اس کے قانون کے مطابق اعمالِ سُوء کے آتشیں و غم انگیز اثرات قلب پر مرتب ہوتے رہتے ہیں ۔ لیکن وہ فطرۃ سیِّآت کو محو کرنے او رتحفظ دینے والا- بے حد ترس کھانے، درگزر کرنے اور از بس رجوع برحمت کرنے والا ہے۔
</item><item> پھر ہم نے (اُن کی آرزو کے مطابق )اُن کی ہم کیش جماعتیں بنا کر دنیا میں منتشرکر دیا (اس طرح ان کی مرکزیت نہ رہی۔ مرکزیت نہ رہے تو قوم کے اجتماعی اتحاد و اتفاق کا اِمکان نہیں رہتا) ۔ ان میں صالح ، یعنی عدل و حسنِ عمل کرنے والے بھی ہیں اور کچھ ان کے علاوہ بھی، یعنی طالح یا مفسد وظالم ۔(ہم اپنی رحمت سے ) اُن کو حسنات، یعنی مسرت انگیز نعمتوں اور سیِّآت یا خوف آفرین و غم انگیز مصائب کے ذریعے آزماتے رہتے ہیں تاکہ ہم سے رجوع کریں، یا اعمالِ سُوء سے باز آجائیں۔
</item><item>اُن کے بعد نا خلف ان کے جانشین او روارث الکتاب ہوئے ۔ (ان کی نفسیاتی کیفیت اور روش یہ تھی کہ) اس دنیائے دَنی کا مال و متاع ہتھیا لیتے تھے( اور اس کے جواز میں کہتے کہ) اس کے آتشیں و منفی اثرات ہمارے قلب پر سے محو ہوجائیں گے ۔ پھر اگر ایسا ہی مال و متاع اُن کے پاس آجاتا تو اُسے بھی ہتھیا لیتے ( او رکوئی باک محسوس نہ کرتے)۔ کیا (وہ یہ نہیں جانتے کہ ) اُن سے الکتاب میں یہ مضبوط قول و قرار نہیں لیا گیا ہے کہ وہ اللہ تعالیٰ سے متعلق سچ کے سوا کچھ اور نہیں کہیں گے ؟ نیز یہ لوگ اس کتاب کو پڑھتے پڑھاتے بھی رہتے ہیں)۔ (یہ بھی اسی الکتاب میں لکھا ہے کہ ) جو لوگ جن کو جانے والی راہِ راست پر سفرِ زندگی کرنے کی آرزو رکھتے اور جہنم کی راہوں پر چلنے سے گریزاں و ترساں رہتے ہیں، ان کے لیے (اس دُنیا سے ) دارالآخرت (نمبر ۷۹) جو الحیوان ہے) ، یعنی جنت جاودانی کہیں بہتر ہے ۔ کیا تم اتنا بھی سوچتے سمجھتے نہیں؟ (نمبر ۸۰) حواشی نمبر ۷۹ - دارالآخر سے مراد جنت یا حسن ُ المآب ہے ، یعنی امن و سلامتی اور حُسن و سُرور کا گھر۔ نمبر ۸۰ - اگر انسان یہ حقیقت سمجھ لے، یعنی اس کا ادراک بالیقین کر لے تو سگِ دُنیا بننے کے بجائے متقی و گرویدہ ٔ جنت بن جائے ۔
</item><item>اور جو لوگ الکتاب سے فکری و عملی رابطہ اُستوار رکھتے ہیں ؛ دوسرے لفظوں میں ، اس میں مرقوم اللہ تعالیٰ کے قوانین واحکام او رتعلیمات و ہدایات کے مطابق کُل زندگی کرتے ہیں، نیز نظام صلوٰۃ قائم کرتے ہیںتو ہم (اپنے قانونِ مکافاتِ عمل کے مطابق) اپنی اور افرادِ معاشرہ کی اصلاح کرنے والوں کا اجر، یعنی حسنات ضائع نہیں ہونے دیں (نمبر ۸۱) حواشی نمبر ۸۱ - اس سے مستنبط ہوا کہ مصلحین وہ ہیں جو کتاب اللہ سے اپنا راستہ اُستوار رکھتے اور نظامِ صلوٰۃ قائم کرتے ہیں۔
</item><item>(مُشرک اقوامِ عالم کی طرح بنی اسرائیل میں بھی بعض لوگ زلزلہ کے متعلق اس مشرکانہ توہم ّ میں مبتلا تھے کہ پاتال میں بیل دیوتاہے ، جس نے دھرتی یا زمین کو اپنے ایک سینگ پر اُٹھا رکھا ہے ۔ جب اس کا وہ سینگ تھک جاتا ہے تو وہ دھرتی کو اپنے دوسرے سینگ پر اُٹھاتا ہے تو زلزلہ آتا ہے ۔ بنی اسرائیل کو بیل دیوتا کے مشرکانہ عقیدے سے نجات دلانے کے لیے ) اللہ تعالیٰ کے قانونِ طبیعی و تدبیری کے مطابق زور کا زلزلہ آیا جس کی شدت سے وہ پہاڑ، جو اُن کے اُوپر تھا اور جس کے دامن میں وہ تھے، لرزنے لگا۔ انھوں نے گمان کیا گویا وہ ڈھانپ لینے والا سائبان ہے جو اُن پر گرا چاہتا ہے (نمبر ۸۲)۔ (وہ بیل دیوتاسے ڈرنے لگے ۔ ہم نے کہا غیر اللہ سے ڈرنا چھوڑ دو ، بلکہ ) جو کچھ ہم نے تمھیں (الکتاب کی صورت میں) دیا ہے ، اُسے مضبوطی سے تھام لو ، یعنی اس سے فکری و عملی رابطہ مضبوطی سے اُستوار کر لو؛ اور اس میں جو (احکام و ہدایات ہیں ، ان پر عمل کرنے کی خاطر اُنھیں یاد رکھو اور ان کا ذکر کرتے رہو تاکہ تم میں تقویٰ کا احیاء ہوجائے، یعنی تم میں جنت کی راہِ راست پر سفر زندگی کرنے کی آرزو اور اس سے بھٹک جانے کی خشیت زندہ و فعال ہوجائے۔ حواشی نمبر ۸۲ - ہمارے اس ترجمے کو واضح طور پر سمجھنے کے لیے دو اہم نکات پیشِ نظر رہنا چاہئیں : اوّلاً : قرآن مجید کا اسلوب تمثیلی ہے۔ ثانیاً:اللہ تعالیٰ کا یہ ارشاد ہے کہ لَآ اِکْرَاہَ فِی الدِّیْنَ (البقرہ ۲: ۲۵۶): (انسان کو چونکہ فکر و عمل اور انتخاب کی آزادی ودیعت کی گئی ہے، اس لیے) دین یا نِظامِ زندگی کے اختیار کرنے میں کسی قسم کا جبر یا دبائو جائز نہیں۔
</item><item>اور (میرے نبی ؐ! یہ بھی واقعیت ہے کہ عالم دَھر میں ) آپ کے پروردگار و آقا نے نبی نوع انسان (Mankind) کی پشتوں (Loins or reins) سے اُن کی اولاد (Descendants) کو جو نسلاً بعد نسلِ پیدا ہونے والی تھی، (اپنے حکیمانہ قانونِ تدبیری و مشیت کے مطابق) نکالا (اور ان میں حق الیقین پیدا کرنے کے لیے انھیں اُن کی مخلوقیت ومربوبیت اور اپنی صفاتِ خالقیت و ربوبیت کا مشاہدہ کرایا) اور خود ان کو اُن کی مخلوقیت و مربوبیت کا شاہد ٹھیرایا ا ورپوچھا : ’’کیا میں تمھارا رب نہیں ہوں؟ یعنی تمھیں نشو و نما دینے والا تمھارا آقا نہیں ہوں ‘‘؟ (سب چونکہ اس کی ربوبیت کا مشاہدہ کر چکے تھ، ) انھوں نے جواب دیا؛ ’’ہاں ! تُو ہمارا پروردگار و آقا ہے؛ ہم نے مشاہدہ کیا اور شہادت دیتے ہیں‘‘۔ (نفسِ انسانی کی شہادت چونکہ ابدی نوعیت کی تھی، اس لیے ) ربِّ علیم و حکیم نے فرمایا : ’’ہم نے یہ اس لیے کیا ہے تاکہ تم روزِ قیامت یہ عذر پیش نہ کرسکو کہ ہم تو اس واقعیت سے بے خبر تھے کہ تُو ہمارا پروردگار و آقا ہے‘۔ (نمبر ۸۳) حوایشی نمبر ۸۳ - یہ آیۂ بصیرت افروز اِنسان کو اِس اصلِ عظیم سے آگاہ کرتی ہے کہ عقیدۂ توحید اس کی فطرت میں مُضمر ہے ۔
</item><item>یا یہ عُذر پیش کرتے کہ (توحید و اُلوھیت و ربوبیت کے عقیدے کو چھوڑ کر تعددِ آلِہَ و ارباب کا یہ) باطل عقیدہ تو اس سے پہلے بھی ہمارے باپ دادا یا اسلاف کا تھا جو شرک کرتے تھے، اور ہم تو اُن کی نسل سے متاخرین میں سے ہیں (لہٰذا ان کی پیروی کرتے تھے) کیا تو ہمیں اس مشرکانہ فعل کی بناء پر تباہ و برباد کرنے کو ہے، جو باطل پرست و زیاں کار کرتھے ؟ (نمبر ۸۴) ۔ حواشی نمبر ۸۴ - المُبْطِلُوْنَ (باطل پرست و زیاں کار) کی اصطلاح کا استعمال قرآن حکیم کے اعجازات میں سے ہے۔ دلیل یہ ہے کہ شرک تو باطل پرستی اور دُوسر ے زیاں کاری و زیاں پذیری ہے۔
</item><item>چنانچہ ہم اپنی آیات، یعنی ہدایات و تعلیمات اور قوانین و احکام کو اسی طرح واضح طور پر بیان کرتے ہیں (کہ یہ ہمارا معمول ہے) تاکہ لوگ ہماری یا ان کی طرف رجوع کریں۔
</item><item>اب (ہمارے پیغمبر ؐ!) ان لوگوںکو اس شخص کی سرگذشت پڑھ کر سنائیں ، جسے ہم نے اپنے قوانین و احکام عطا کیے تھے، لیکن (ان کا تتبع اس پر شاق گزرا تو ) وہ ان سے چھٹکارا پاکر نکل بھاگا۔( یہ دیکھ کر) شیطان اس کے پیچھے لگ گیا اور اس پر قابو پالیا، نتیجۃً ، وہ راہ گم کردہ لوگوں میں شامل ہوگیا۔
</item><item>اگر ہماری مشیت (۸۵) ہوتی، یعنی اگر وہ ہمارے قانونِ مشیت کے مطابق عمل کرتا تو ہم اسے رفعت یعنی عزت و فضیلت دیتے؛ لیکن وہ زمین پر جھکا رہا ؛ یعنی دُنیوی مرغوبات و لذات اور مال و دولت کے حصول میں سرنگوںرہا (نمبر ۸۶) بالفاظِ دیگر، سگِ دُنیا بن گیا؛ اور اپنی نفسانی خواہشات(Lusts) کی تسکین میں لگا رہا۔ اس کی مثال کتے ایسی ہے کہ اسے پٹا باندھا جائے تو زبان لٹکائے ہانپتا رہے؛ اگر اُسے آزادچھوڑ دو تو تب بھی زبان لٹکائے ہانپتا رہے۔ یہ مثال ان افراد و اقوام پر صادق آتی ہے جو ہمارے قوانین و احکام کی تکذیب کرتے ہیں۔ بہر حال، آپ یہ حکایاتِ (حکمت آموز) لوگوں کو سُناتے رہیں تاکہ وہ ان میں تفکر (۸۷)بالحق کریں۔ حواشی نمبر ۸۵ - اللہ تعالیٰ کی مشیت یہ ہے کہ اس کے سب بندے جنت کو جانے والی راہِ راست پر سفرِ زندگی کریں ؛ اس بناء پر ہم نے یہ ترجمہ کیا ہے۔ نمبر ۸۶ - زمین پر سرجھکائے چرتے رہنا حیوانوں کا شعار ہے ۔ کچھ اس وجہ سے وہ حسی۔ قلبی قوتوں سے محروم ہوتے ہیں۔ نمبر ۸۷ - تفکر بالحق کا مطلب ہے : عقلِ سلیم کے ساتھ حکیمانہ انداز میں با مقصد غور و فکرکرنا۔
</item><item>کتنی بھیانک اور اندوہناک ہے مثال ان لوگوں کی جو ہمارے قوانین و احکام کو جُھٹلاتے ہیں ، نتیجۃً، اپنے نفسوں پر ظُلم کرتے ہیں، یعنی انھیں رہینِ خوف و حُزن یا اہلِ نار بناتے ہیں۔
</item><item>جو لوگ اللہ تعالیٰ کے قوانین واحکام کے تتبع میں جنت کو جانے والی راہِ راست پرسفرِ زندگی کرتے ہیں، وہی ہدایت یافتہ ہیں، یعنی وہی اپنی آخری منزلِ مقصود پر پہنچنے والے ہیں، جو جنت قرۃ العین ہے ۔ بخلاف اس کے، جو لوگ اللہ تعالیٰ کے احکام و قوانین سے مُنہ موڑ کر راہِ راست سے بھٹک جائیں، وہی (حقیقت میں) نُقصان اُٹھانے والے ہیں، یعنی دُنیو و اُخروی حسنہ سے محروم ہونے والے ہیں۔
</item><item>ہم نے جن و انس تخلیق کیے، جن میں اکثریت اہلِ نار یا دوزخیوں کی ہے (نمبر ۸۸) ؛ بدیں وجہ کہ انھیں سمجھنے کا کام ہی نہیں لیتے۔ ا ن کو بصری نظام یا آنکھیں ودیعت کی ہوئی، لیکن وہ ان سے مشاہدہ بالحق یا غور سے دیکھنے کا کام ہی نہیں لیتے۔ ان کو سمعی نظام یا کان ودیعت کیے ہوئے ہیں، مگر وہ ان سے شنیدِ حق یا سچ سننے کا کام ہی نہیں لیتے۔ وہ حیوانوں ایسے ہیں، بلکہ راہ و منزل کے لحاظ سے اُن سے بھی گئے گزرے ہیں۔ ایسے ہی لوگ (احکام الٰہیہ، اپنی بے رہروی اور مآل سے ) بے خبر و بے پروا ہوتے ہیں ۔ حواشی نمبر ۸۸ - اس قسم کے تراجم سے ’’ہم نے جن و انس کی اکثریت کو جہنم کے لیے پیدا کیا ہے ‘‘، اللہ تعالیٰ کی صفاتِ رحمانیت و رحیمیت، غفاری و ربوبیت او رعدالت کی تکذیب لازم آتی ہے۔
</item><item>صفات حسنہ (Most Beautiful and Sublime Attributes) اللہ تعالیٰ کی ہیں ؛ لہٰذا اُسے صرف انہی کے ساتھ پکارا کرو (Call upon Him) ، یعنی اسے سے استدعا کیا کرو ۔ جو لوگ اس کی صفات میں کج اندیزی و کج روی اختیار کرتے ہیں (Use profanity in His Attributes )، اُنھیں ان کے حال پر چھوڑ دو، وہ (قانونِ مکافاتِ عمل کی روسے ) جلد اپنے کیے کا بدلہ پالیں گے (Soon be requited for their misdeeds)۔
</item><item>واقعہ یہ ہے کہ جن جمالیاتی۔تخلیقی شاہکاروںکو ہم نے تخلیق کیا ہے ان میں ایک ہم کیش جماعت ایسے لوگوں کی بھی ہے جو’’ الحق‘‘ ، یعنی قرآنِ حکیم کے قوانین و احکام کے ساتھ لوگوں کو (زندگی کے ہر شعبے میں ) راہِ راست دکھاتے ہیں، اور انہی کے ساتھ وہ انفرادی واجتماعی معاملات میں عدل و انصاف کرتے ہیں۔ حواشی نمبر ۸۹ - قرآن مجید کی روسے وہ خود الحق ہے۔
</item><item>جو لوگ ہماری آیات، یعنی قوانین و احکام اور تعلیمات کو (قولاً یا فعلاً) جھٹلاتے ہیں، ہم (اپنے قانونِ مجازات و امہال کے مطابق) بتدریج (Gradually) ایسے طریقے سے انھیں ہلاکت و بربادی کے اُس مقام تک لے آتے ہیں، جس کا ان کو سان گمان تک نہیں ہوتا۔
</item><item>اور میں انھیں مہلت (Respite) پر مہلت دیتا رہتا ہوں ۔ یاد رکھو! میرا قانونِ تدبیری محکم اور اٹل ہے۔
</item><item> کاش! یہ (بہتان طرز ) لوگ تفکر بالحق کرتے تو انھیں یقین ہوجاتا کہ اُن کے رفیق و ہم نشین(Comrade) میں جنون یا دیوانگی کا شائبہ تک نہیں پایا جاتا۔ وہ تو (اللہ تعالیٰ کے پیغمبر ؐ اور اس کے بندوں کو ان کے اعمالِ سُوء کے عواقب اور قدرت کے قانونِ مُکافاتِ عمل کی پکڑ سے) صاف صاف متنبہ کرنے والے (A perspicious warner)ہیں۔ (نمبر ۹۰) حواشی نمبر ۹۰ - یہ آیۂ حکمت آموز ہمیں اس اصل سے آگاہ کرتی ہے کہ عقلِ سلیم او رمنطق کا فتویٰ ہے کہ جو شخص لوگوںکواعمالِ سُوء کے بھیانک اور اندوہناک نتائج و عواقب سے صاف صاف ڈرانے والا ہو اور وہ ہرگز دیوانہ نہیں ہوسکتا ، کیونکہ صرف دانا و بینااور صاحبدل شخص ہی کرسکتا ہے۔
</item><item>کیا یہ لوگ آسمانوں اور زمین کی اقلیم (Dominion) کے معجزانہ نظام ) اور اللہ تعالیٰ کی تخلیق کردہ اشیاء (کی خلقت) میں غو روفکر نہیں کرتے، نیز اس امکان میں کہ اُن کی ہلاکت کا وقت قریب آ پہنچا ہو۔ (اس حکمت آموز و عبرت انگیز مشاہدے کے بعد بھی اگر وہ قرآن حکیم کی با ت نہیں مانتے تو ) پھر کس بات پر ایمان لائیں گے ؟ ۔
</item><item>جو لوگ جنت کی راہِ راست پر سفرِ زندگی کرنے کے بجائے جہنم کے راستوںپر سفر کرنے کو ترجیح دیتے ہیں تو ) اللہ تعالیٰ (اپنے قانونِ احترامِ آرزو و آزادی کے مطابق) ان کو انہیں راستوں پر سفرِ زندگی کرنے دیتا ہے۔ (نمبر ۹۱) پھر انھیںکوئی دوسرا راہِ راست پر نہیں لاسکتا ؛ نتیجۃً، انھیں اُن کی سرکشی (Countumacy) میں سر گرداں رہنے دیتا ہے ۔ حواشی نمبر ۹۱ - یہ ترجمہ کہ ’’خدا جس شخص کوگمراہ کرے‘‘ اس بناء پر غلط ہے کہ اس سے اللہ تعالیٰ کی صفاتِ حسنہ، مثلاً رحمتِ بے پایاں، غفاری و کریمی کی تکذیب لازم آتی ہے۔
</item><item>(میرے نبی ؐ!) آپ سے ساعتِ صِفر (Zero Hour) یا قیامت سے متعلق دریافت کرتے ہیں کہ وہ کب وقوع پذیر ہوگی؟ آپ اُن پر واضح کردیں کہ اس کا علم صرف میرے پروردگار و آقا کو ہے (اور کسی کو نہیں ہے) ۔ وہی اُسے اس کے وقتِ مقرر پر ظاہر کرے گا۔ یہ وقت آسمانوں اور زمین پر بڑا بھاری ہوگا۔وہ یعنی قیامت تم پر ناگہاں و دفعتاً آئے گی۔ وہ آپ سے اس طرح سوال کرتے ہیں جیسے آپ اس کی تحقیق کیے بیٹھے ہوں ۔ ان پر واضح کر دیں کہ اس کا علم صرف اللہ تعالیٰ کو ہے( او رکسی کو نہیں ہے)۔ لیکن اکثر لوگ (اس حقیقت سے ) واقف نہیں ۔
</item><item>(میرے نبی ؐ !) آپ لوگوںکو(صاف صاف) بتا دیں کہ ’’مجھے اپنے آپ کو نفع و نقصان پہنچانے کا کوئی اختیار نہیں ؛ البتہ جو مشیت الٰہی ہو(یعنی اللہ تعالیٰ کے قانونِ مشیت کے مطابق ایسا ہوسکتا ہے )؛ اور اگر مجھے غیب (Unseen) کا علم (نمبر ۹۲) ہو تو میں بہت سا مال و متاع اور دوسری منفعت بخش چیزیں اپنے لیے جمع کر لیتا؛ نیز مجھے ضرر نہ پہنچتا(نمبر ۹۳) (اصل یہ ہے کہ) میں تو ان کے لیے جو (حق و صداقت کو ) ماننے والے ہیں ، اعمالِ سُوء کے عبرت انگیز او ربھیانک نتائج و عواقب سے خبردار کرنے والا (نذیر) اور اعمالِ صالحہ کے حسین و سدا بہار ثمرات کی خوشخبری دینے والا (بشیر ) ہوں ‘‘ ۔ حواشی نمبر ۹۲ - اس آیۂ بصیرت افروز سے مشرکوں کو عبرت پکڑناچاہیے جو اپنے سادات و اکابر، ائمہ ومشائخ یا پیر وفقیر وغیرہ وغیرہ کو عالم الغیب مانتے ہیں۔ ان کو سوچنا چاہیے کہ اگر پیغمبر اعظم وآخر صلی اللہ علیہ وسلم کو علم غیب نہ تھا تو ان کے ’’ان معبودانِ ساختہ‘‘ کو کیسے علمِ غیب ہوسکتا تھا یا کسی اور کو کیسے ہوسکتا ہے؟ نمبر ۹۳ - اسی طرح اگر پیغمبر اعظم و آخر صلی اللہ علیہ وسلم اپنے آپ کو نفع و نقصان پہنچانے کا اختیار نہیں رکھتے ہیں، تو دوسرا کون کسی اور کو نفع یا نقصان پہنچانے کی قدرت رکھ سکتا ہے ؟
</item><item>وہ اللہ تعالیٰ ہی ہے جس نے (اے بنی نوعِ انسان !) تمھیں اکیلے مشخصہ (نمبر ۹۴) (Thing personified) سے (درجہ بدرجہ ارتقائی منہاج میں ) پیدا کیا ، او را س میں (مضمر ) اس کے زوج (Mate) کو اپنے قانونِ فلق و جذبہ ٔ پیدائی (نمبر ۹۵) (Law of Splitting and Passion for Self-appearance) کے مطابق ) علیٰحدہ کرد یا(اور وہ زوجین بن گئے ) تاکہ تم ایک دوسرے سے تسکین حاصل کرو۔ پھر جب مرد اس سے ہم آغوش ہوتا ہے تو عورت ہلکا سا بوجھ اُٹھا لیتی ہے، (یعنی اُسے حمل ہوجاتا ہے جو ابتداء میں ہلکا سا ہوتا ہے ) ، اس لیے اسے لے کر چلتی پھرتی اور کام کاج کرتی رہتی ہے ۔ بعدازاں، جب و ہ بھاری ہوجاتا ہے تو دونوں اپنے پروردگار و آقا سے استدعا کرتے ہیں کہ ہمیں صالح (یعنی خَلق و خُلق کے اعتبار سے) صحیح و سالم بچہ عطا فرما تاکہ ہم تیری نعمتوں کی قدر اور تیرا شکر کرنے والے بن جائیں۔ حواشی نمبر ۹۴ - اُوپر متن (Text) میں لفظ نفس اصطلاح کے طور پر استعمال ہوا ہے ۔ اس کا ترجمہ حیاتیاتی جرثومہ بھی کیا گیا ہے، لیکن مسلسل تفکر بالحق کے نتیجے میں اور ربِّ رحمن کی رحمت سے یہ حقیقت منکشف ہوئی کہ’نفس‘‘ ایک مشخص وجود تھا؛ اس بنا ء پر اس تلمیذ القرآن نے اس کے لیے ’’مشخصہ ‘‘ کی تعبیر اختیار کی ہے۔ نمبر ۹۵ - اللہ تعالیٰ کا قانونِ فلق و جذبۂ پیدائی یہ ہے کہ جب کسی چیز میں جوشِ نمو کی شدت بے اختیار ہوجاتی ہے تو وہ اپنے پردے یا پردوں کو پھاڑ کر ایک منفرد وجود کی صورت میں باہر نکل آتی ہے، جیسے دانۂ روئیدہ زمین کے پردے کو پھاڑ کر اور بچہ رحمِ مادر کے پردوں کو پھاڑ کر باہر نکل آتا ہے۔
</item><item>پھر جب اللہ تعالیٰ (اُن کی دعا قبول کرکے) انھیں صالح بچہ عطا کرتا ہے تو وہ اس بچے کی ولادت میں اللہ تعالیٰ کے ساتھ اوروں(زندہ اور مُردوں بزرگوں، اماموں او رپیروںفقیروں وغیرہ) کو شریک ٹھیرانے لگتے ہیں۔ (کاش! وہ سوچتے سمجھتے کہ ) جن کو وہ اللہ تعالیٰ کا ہمسر ٹھیراتے ہیں ، اللہ تعالیٰ کی شان اُس سے کہیں بُلند و برتر ہے ۔
</item><item>کیا یہ (ظالم و جاہل) ان کو اللہ تعالیٰ کا ہمسر و مُعاون قرار دیتے ہیں ، جو کوئی چیز بھی پیدا نہیں کرسکتے، بلکہ خود مخلوق ہیں(یعنی اللہ تعالیٰ کی تخلیق ہیں؟)۔
</item><item>و ہ نہ تو اُن کی مدد کرنے کی مقدرت رکھتے ہیں او رنہ اپنے آپ ہی کی مدد کرسکتے ہیں۔
</item><item>اور اگر تم انھیں ’’الھدیٰ‘‘، یعنی جنت کو جانے والی راہِ راست پر آنے کی دعوت دو تو کبھی تمھارے پیچھے نہیں لگیں گے ؛ لہٰذا ان کو دعوت دو یا خاموش رہو، تمھارے لیے یکساں ہے (نمبر ۹۶) ۔ حواشی نمبر ۹۶ - جو لوگ اپنے سادات و اکابر اور مشائخ کی کورانہ تقلید میں اندھے اور بہرے ہوجاتے ہیں، وہ کسی کی بات نہیں سُنا کرتے۔
</item><item>(مشرکو !) اللہ تعالیٰ کے سوا جن ہستیوں کو تم پکارتے ہو، وہ تو تمھاری طرح بندے ہیں (اللہ تعالیٰ ) کے محتاج و سائل بندے ) اگر تم اپنے اس دعوے میں سچے ہو ( کہ وہ اللہ تعالیٰ کی طرح سمیع و مجیب الدعوات ہیں ) تو انھیں (اپنی حاجت روائی و مشکل کشائی کے لیے ) پکارو۔ پھر چاہیے کہ تم کو جواب دیں، یعنی تمھاری دُعا قبول کرکے دکھائیں۔
</item><item>(جن اصنام کی تُم پرستش کرتے ہو، کیا زندہ ہستیوں کی طرح ) ان کے پائوں ہیں کہ چلیں پھریں؛ یا کیا ان کے ہاتھ ہیں کہ ان سے (کوئی چیز) پکڑ سکیں؟ یا اُن کی آنکھیں ہیں کہ اُن سے دیکھ سکیں؟ یا کیا ان کے کان ہیں کہ ان سے سُن سکیں؟ (میرے پیغمبر ؐ!) ان کو چیلنج دیںکہ (مجھے ضرر پہنچانے کے لیے) اپنے ٹھیرائے ہوئے شریکوں کو بُلانے کے لیے پکارو (بار بار پکارو)۔ پھر تم سب میرے خلاف مکر و فریب کے دامِ ہمرنگِ زمین پھیلائو او رمجھے ذرا مہلت نہ دو (کہ میں سدِّ باب کر سکوں۔ پھر تمھیں حق الیقین ہوجائے کہ بے جان اصنام کسی کا کچھ بگاڑ سکتے ہیں نہ سنوار سکتے ہیں)۔
</item><item>یقینا میرا حامی و کارساز اللہ تعالیٰ ہے ، جس نے (مجھ پر بذریعہ وحی و تنزیل اپنی یہ ) کتاب نازل کی ہے ، او روہی عدل و احسان کے کام کرنے والوں کی حمایت و کارسازی کیا کرتا ہے۔
</item><item>بخلاف اس کے ، جن کو تم اللہ تعالیٰ کے سوا (استمداد کے لیے ) پکارتے ہو، وہ نہ تو تمھاری مدد کرسکتے ہیں او رنہ اپنی مدد ہی کرسکتے ہیں۔
</item><item>اگر آپ ان (مشرک) لوگوں کو جنت کی راہِ راست پر آنے کی دعوت دیں تو وہ سننے کے نہیں۔ اور آپ انھیں دیکھیں گے کہ وہ (بظاہر) آپ کی طرف تک رہے ہیں ، لیکن حقیقت میں کچھ دیکھ نہیں رہے ہوتے ۔
</item><item>(میرے پیغمبر ؐ ! سربراہِ مملکت کی حیثیت سے زکوٰۃ کی طرح (نمبر ۹۷) لوگوں سے العَفْو ، (نمبر ۹۸) یعنی حُسنِ ضرورت سے زائد (Surplus) بیکار و مجہول او رخوابیدہ (Idle, shy, barren) مال و متاع وصول کر لو (نمبر ۹۹) ۔ اور انھیں عدل و احسان کو حکم دو، لیکن جاہلوں سے کنارہ کشی اختیار کرو(Turn awy from the ignorant) ( اور ان کی اس بارے میں کوئی حجت نہ سنو!)۔ حواشی نمبر ۹۷ - خُذ ْ مِنْ اَمْوَالِھِمْ صَدَقَۃً (التوبہ ۹:۱۰۳: اے پیغمبر!) ان یعنی صاحب نصاب لوگوں سے زکوٰۃ وصول کرو۔ نمبر ۹۸ - العَفْو کے لیے دیکھیے البقرہ ۲:۲۱۹۔ قرآن مجید نے ’’العَفْو کو معافی یا در گزر کے معانی میں کہیں استعمال نہیں کیا۔ لہٰذا یہاں اس کے معنی مُعافی یا درگزر کرنا درست نہیں۔ نمبر ۹۹ - اس آیۂ بصیرت افروز کے سیاق و سباق کے لحاظ سے خُذِ الْعَفْو کے وہی معانی ہیں جو اوپر دیے گئے ہیں۔
</item><item>اگر شیطان کی وسوسہ اندازی سے آپ (نمبر ۱۰۰) میں کوئی وسوسہ خلش پیدا کرے تو آپ فوراً اللہ تعالیٰ سے رجوع کریں اور اس کی پناہ میں آجائیں (Take refuge in Him) ؛ یقینا وہ سب کچھ سننے والا -- سب اشیاء کا علم کلی رکھنے والا ہے ۔ حواشی نمبر ۱۰۰ - قرآن مجید کا یہ حُسنِ معمول ہے کہ وہ خطاب نبی کریم صلی اللہ علیہ وسلم سے کرتا ہے ، لیکن اس سے مقصود اس کے تمام جمالیاتی ۔ تخلیقی شاہکار ہوتے ہیں۔
</item><item>اصل یہ ہے کہ جن لوگوںکو راہِ راست پر سفرِ زندگی کرنے کی آرزو او رگمراہی کی خشیت ہوتی ہے، و ہ اگر شیطان کی وسوسہ اندازی سے کوئی خلش محسوس کرتے ہیں تو چونک اُٹھتے ہیں او ر(شیطان کے دامِ تزویر کو ) صاف دیکھنے لگے ہیں۔
</item><item>اور (بخلاف اس کے، جولوگ اہلِ آرزو و خشیت نہیں ہوتے)، اُن کے بھائی بند ان کو کجروی و سرکشی میں کھینچے لیے جاتے ہیں، اور اس میں کوئی کسر اُٹھا نہیں رکھتے (نمبر ۱۰۱۔ حواشی نمبر ۱۰۱ - اس میں یہ فکر انگیز نکتہ مضمر ہے کہ شیاطین یا شریر لوگ صر ان کو گمراہ کرتے ہیں، جو راست روی کی آرزو نہیں رکھتے، بلکہ اس پر کجروی کو ترجیح دیتے ہیں ۔
</item><item>(میرے پیغمبر ؐ !) جب نزولِ وحی میں تاخیر ہوجاتی ہے او ر) آپ اُن کے لیے کوئی آیت یا حکم نہیں لاتے تو کہنے لگتے ہیں کہ آپ اپنی طرف سے کیوں احکام وضع نہیںکر لیتے؟ ان کو بتا دیں کہ (میں ایسا نہیں کرسکتا)؛ میں تو فقط ان احکام کا اتباع کرتا ہوں جو میرے پروردگار وآقا کی طرف سے مجھ پر بذریعہ وحی نازل ہوتے ہیں۔ یہ تمھارے پروردگار و آقا کی طرف سے بصیرت افروز احکام ہیں ، لیکن جو ان کو تسلیمِ بالیقین کرلیتے ہیں ان کے لیے راہِ راست پر سفرِ زندگی کے لیے ہدایات (Directions and Instructions) اور دُنیوی واُخروی حسنہ کے ذرائع بھی ہیں ۔
</item><item>اور جب قرآنِ (مجید ) پڑھا جائے تو اُسے گوشِ حق نیوش (اور توجہ ) سے سُنا کرو او رخاموش رہا کرو تاکہ (اس کے اثرا سے تمھارے اندر جمایاتی ۔نفسیاتی لمحہ وقوع پذیر ہو اور تم اس کے احکام پر عمل کرنے لگو ، نتیجۃً، تمھیں رحمت یا دُنیوی و اُخروی حسنہ حاصل ہوجائے ۔
</item><item>(اے انسان !) اپنے پروردگارو آقا (کی صفات و تعلیمات ا وراحکام و قوانین ) کو صبح و شام دل ہی دل میں جذبہ ٔ قبولیتِ حق (نمبر ۱۰۲) اور (قانونِ مُکافاتِ عمل ) کے خوف کے ساتھ بغیر آواز نکالے یاد او ران میں تفکر بالحق کیا کرو، اور ان کی طرح نہ ہوجانا جو ان سے بے پروا (Negligent) ہیں۔ حواشی نمبر ۱۰۲ - عربوںکے محاورے میں ضَرَعَ اِلَیْھِمْ کے معانی ہیں ، جذبۂ قبولیت کے ساتھ اس بناء پر یہ ترجمہ کیا گیا ہے ۔
</item><item>(میرے نبی ؐ) جو لوگ آپ کے پروردگار و آقا کا تقرب رکھتے ہیں، وہ نخوت و پندار کے نشے میںآکر اس کی عبادت، یعنی طاعت و بندگی کرنے میں قطعاً عار محسوس نہیں کرتے، بلکہ ذوق و شوق سے اس کے احکام کی تعمیل میں لگے رہتے ہیں اور فقط اسی کے حضور سرِ تسلیم و رضا خم کرتے ہیں(کسی غیر اللہ کے سامنے جھکتے ہیں نہ اس کے احکام کی تعمیل ہی کرتے ہیں (نمبر ۱۰۳)۔ حواشی نمبر ۱۰۳ - یہ اس آیۂ تمثیلی کا اصطلاحی ترجمہ ہے؛ اس لیے اصح ّ و احسن ہے ۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(میرے پیغمبر ؐ ! مجاہدین ) آپ سے انفال (= Spoils of war ، یعنی اموالِ نعمت، غنائم یا غنیمتوں (نمبر ۱) سے متعلق دریافت کرتے ہیں۔ ان کو بتا دیں کہ اموالِ غنیمت اللہ اور ا س کے رسول کی مِلک ہیں (یعنی نظامِ اسلام کے استحکام و دفاع اور کل افراد کی فلاح و بہبود اور کفالت کلی کے لیے ہیں)۔ لہٰذا تم(اموالِ غنیمت کے بجائے) اللہ تعالیٰ کے قرب و رضوان کی آرزو و جستجو کرو اور اس کی دُوری و ناراضی سے ڈرتے رہو؛ نیز آپس میں صلح و صفائی سے رہو سہو۔ اگر تم ایمان لا کر نظامِ اسلام میں داخل ہوئے ہو تو اللہ تعالیٰ اور اس کے رسول کا حکم مانو۔ حواشی نمبر ۱ - انفال (واحد نفل) ۔ جنگ میں دشمنوں کا جو مال و منال ہاتھ لگے اُسے انفال کہتے ہیں۔ قرآن مجید میں اسے ’’غنیمت‘‘ سے بھی تعبیر کیا گیا ہے۔ ظہورِ اسلام سے پہلے اعراب انفرادی طور پر جنگوں میں جو مالِ غنیمت لُوٹتے تھے، و ہ ان کی ملکیت بن جاتا تھا ۔ وہ اکثر مالِ غنیمت کے لالچ میں جنگیں لڑا کرتے تھے۔ اس لالچ یا جذبۂ محرکہ کے سدِّ باب کے لیے ربِّ رحمن نے اموالِ غنیمت کو افرادِ مملکتِ اسلامیہ کی ملکیت قرار دیا۔ مالِ غنیمت کی ایک اور قسم کو ’’فیء ُ ٗ کہتے ہیں۔ یہ اُس مالِ غنیمت کو کہتے ہیں جو جنگ لڑے بغیر ہاتھ آجائے۔
</item><item>مؤمن اصل میں وہ ہیں کہ جب اللہ تعالیٰ (کے قانونِ مُکافاتِ عمل اور اس کے بھیانک اور ہولناک نتائج و عواقب ) کا ذکر کیا جائے تو مارے خوف کے ان کے دل لرز اُٹھتے ہیں۔ لیکن جب ان کو اُس کی آیاتِ (تبشیری ) کادرس دیا جاتا ہے، یعنی اس کے احکام و تعلیمات پر عمل کرنے کے حسین و سرور انگیز نتائج و عواقب کو بیان کیا جائے تو اُن کے(ذوق و شوقِ عمل اور)ایمان میں اضافہ ہوتا ہے؛ نیز وہ صرف اللہ تعالیٰ پر ہی بھروسہ کرتے ہیں، یعنی وہ اپنی حاجت روائی و مشکل کشائی، نصرت و حمایت اور مغفرت و ہدایت کے لیے صرف اللہ تعالیٰ کی رحمت پر انحصار کرتے ہیں ، کسی غیر اللہ پر نہیں ۔
</item><item>(نیز ) وہ نظامِ صلوٰۃ (قرآن و سنہ کے مطابق ) قائم کرتے ہیں ( اور صلوٰۃ کے تمام تقاضے پورا کرتے ہیں ) ؛ اور جو مال و منال اور دیگر مادی و معنوی نعمتیں ، جیسے جسمانی و دماغی صلاحیتیں، توانائیاں اور علم و ہنر ان کو عطا کی جاتی ہے ، اُنہیں اس کے بندوں کی فلاح و بہبود، کفالت کلی او رمادی و معنوی ترقی، نیز نظام اسلام کی بقا و استحکام اور ملکی دفاع کے لیے صرف کرتے ہیں۔
</item><item>یہی دراصل سچے مؤمن ہیں ۔ اُنھیں اللہ تعالیٰ (کے فضل و کرم) سے رفیع سے رفیع تر درجات ملتے رہیں گے؛ اور انھیں مغفرت و رزقِ کریم بھی ملتا رہے گا۔ اس کا مطلب یہ ہے کہ اُن کی سیِّآت محو ہوتی رہیں گی او ران کو تحفظ بھی فراہم کیا جائے گا؛ نیز اُنھیں طیب و باعزت روزی بھی بافراغت ملتی رہے گی ۔
</item><item>(میرے نبی ؐ!) جس طرح آپ اپنے پروردگار و آقا کی امتثالِ امر میں (نمبر ۲) عظیم وپائیدار مقصد کی خاطر اپنے گھر (مدینہ منورہ) سے باہر نکلے تھے ( اسی طرح مؤمنوں کو بھی اس حکم کی تعمیل میں آپؐ کے ساتھ باہر نکلنا چاہیے تھا)، لیکن مؤمنوں کا ایک گروہ (اپنے عسکری و جارحانہ ساز و سامان او راپنی انفرادی قلت کے (پیشِ نظر) اسے نا پسند کرتا تھا۔ حواشی نمبر ۲ - اِمتثالِ امر کا مطلب ہے حُکم کی تعمیل میں۔
</item><item>(یہ پیغمبر اعظم و آخر صلی اللہ علیہ وسلم کی مجلسِ مشاورت تھی، جس میں سب مسلمانوں کو اپنی رائے دینے کی آزادی تھی۔ ا س میں مجاہدین کا ایک گروہ )باوجود اس کے کہ جنگ کی غایتِ حقیقی واضح کر دی گئی تھی، وہ (اپنے موقف کی حمایت میں ) آپ کو قائل کرنے کی خاطر دلیل پر دلیل دیے جاتے تھے، کیونکہ انھیں ایسا دکھائی دے رہا تھا جیسے صرف وہ نہیں بلکہ سارے مجاہد مؤمنین صاف موت کے منہ میں دھکیلے جارہے ہیں ۔ (نمبر ۳) ۔ حواشی نمبر ۳ - ایک مشرقہ فرقہ جو صحابۂ کرام ؓ کا سخت دشمن ہے ، ان کے مفسرین نے اہل جنت مجاہدین کو منافق و بزدل ثابت کرنے کی خاطر اس آیۂ فکر انگیز کی تاویل بالباطل کی ہے، جو مشرکوں کا شعار رہا ہے۔
</item><item>نیز (یہ واقعیت یاد کر و ) جب اللہ تعالیٰ نے تم سے وعدہ کیا تھا کہ دو گروہوں (نمبر ۴) میں سے ایک گروہ بالضرور تمھارے ہاتھ لگے گا، یعنی تم اس پر غالب آئو گے۔ اور (تم اپنی جنگی و انفرادی قوت کی کمی کے باعث ابو سفیان کے) غیر مسلح گروہ سے مزاحم ہونا چاہتے تھے(تاکہ تم قریش کو اقتصادی محاذ پر شکست دو) لیکن اللہ تعالیٰ کی مشیت یہ تھی کہ (تمھارا تصادم ابو جہل کے لشکر جرار سے ہو اور تم ان کو شکستِ فاش دو) تاکہ اس کے قانونِ تدبیری کے مطابق حق یا سچ کو ثبات و دوام ملے اور کافروں(کی قوت) کی بیخ کنی ہوجائے۔ حواشی نبر ۴ - دو گروہوں میں سے ایک گروہ، تجارتی قافلہ تھا جو ابو سفیان کی قیادت میں تجارتی سامان لے کر شام سے آرہا تھا۔ دوسرا گروہ، قریش کا لشکر جرار تھا جس کا سپہ سالار ابو جہل تھا۔
</item><item>تاکہ ( اللہ تعالیٰ اپنے قانونِ تدبیری و مجازات کے مطابق) حق، یعنی نظامِ اسلام کو ثبات و دوام دے(کہ حق کا خاصہ ثبات و دوام ہے) اور باطل(مُشرکانہ نظام) کو نابود کرتے (کیونکہ اس کے ھیولے میں فنا کی صورت میں مضمر ہوتی ہ )، چاہے مجرموں (نمبر ۵) یا مُشرکانہ نظام کے علمبرداروں او رنظامِ اسلام کے خلاف نبرد آزما ہونے والوں کو کتنا ناگوار کیوں نہ گزرے۔ حواشی نمبر ۵ - اس سے ثابت ہو ا کہ نظام اسلام کی مخالفت او رمشرکانہ نظام کی حمایت کرنا سنگین جُرم ہے۔
</item><item>پھر جب (تم پیغمبر اعظم و آخر ؐ کے فیصلے کے اتباع میں میدانِ بدر میں دشمن کے لشکر جرار کے مقابلے میں صف آرا ہوئے تو ) تم اپنے پروردگار سے فریاد و دعائے استعانت کرنے لگے (نمبر ۶) اس نے تمھاری استدعا قبول کی ( اور فرمایا): میں ایک ہزار فرشتوں سے تمھاری مدد کروں گا، جو پے درپے آئیں گے۔ حواشی نمبر ۶ - اپنے مؤمنوں کی طرح سپہ سالارِ اعظم نبی اکرم صلی اللہ علیہ وسلم بھی اپنے رب رحمن سے رو رو کر فریاد اور دعائے استمداد کرتے تھے (تفصیل کے لیے مترجم کی کتاب پیغمبر اعظم و آخر ٔ (فیروز سنز لمیٹڈ) ، ص ۴۶۸ ببعد۔
</item><item>اللہ تعالیٰ نے اس وعدۂ امداد کو تمھارے لیے مُژدۂ (فتح) بنایا تھا تاکہ اس سے تم میں دلجمعی پیدا ہوجائے۔ اور یاد رکھو! فتح و نصرت اللہ تعالیٰ (کے قانون صبر و ثبا ت پر عمل کرنے) سے ملا کرتی ہے۔ اصل یہ ہے کہ اللہ تعالیٰ صاحبِ سطوت و قدرت - انتہائی دانا و بینا اور اپنے اُمور کمال دانشمندی سے سر انجام دینے والا ہے۔
</item><item>(اللہ تعالیٰ کا یہ احسان بھی یاد کرو کہ ) جب اُس نے تم پر غنودگی(Drowsiness) طاری کر دی تھی جس سے تمھارے دلوں میں امن وثبات پیدا ہوگیا ؛ ساتھ ہی اُوپر فضا سے پانی برسایا تاکہ اس پانی کے ذریعے تمھیںپاک و صاف او رتازہ دم کرے، اور تم سے شیطان (کے وسوسوں ) کی نجاست رفع کرے اور تمھارے دلوں میں ربط و ضبط (Discipline) پیدا کردے ؛ نیز اس سے تمھارے قدم مضبوطی سے جما دے (تاکہ ان میں لغزش نہ آنے پائے )۔
</item><item>اس وقت آپ کے پروردگار و آقا نے فرشتوںکو وحی کی کہ میں آپ اور مؤمن مجاہدین کے ساتھ ہوں (نمبر ۷)، یعنی میری تائید و نصرت ان کے شاملِ حال ہے؛ لہٰذاایمان والوں کی دلجمعی کرو اور ان کو ثابت قدم رکھو ۔میں ابھی کفر کرنے والوں کے دلوں میں (مؤمنوںکی) دہشت ڈالے دیتا ہوں۔ اب (مؤمنو !) ان (کافروں) کی گردنیں مارو اور ان کی ایک ایک پُور مار کر توڑ ڈالو۔ حواشی نمبر ۷ - آیۂ جلیلہ کا مضمون اور خطاب صاف بتا رہا ہے کہ ’’اَنِّیْ مَعَکُمْ ‘‘ کی ضمیر کا مرجع نبی اکرم ؐ اور آپ ؐ کے مجاہدین ہیں ، فرشتے نہیں۔
</item><item>اس کی وجہ یہ تھی کہ وہ اللہ تعالیٰ او راس کے رسول، یعنی اللہ تعالیٰ کے نظام اسلام اور اُسے قائم کرنے والے رسول اللہ صلی اللہ علیہ وسلم کی مخالفت کرتے تھے (Contended against)۔ چنانچہ جو لوگ اللہ تعالیٰ اور اس کے رسول کے نظام اسلام کی مخالفت کریں گے ، یاد رکھیں کہ اللہ تعالیٰ (کا قانونِ مجازات ، ان کے اعمالِ سُوء کے مطابق ) سخت سزا دینے والا ہے (نمبر ۸) حواشی نمبر ۸ - یاد دہانی کے لیے اس اصلِ عظیم کی صراحت کر دی جاتی ہے کہ رب رحمن و رحیم اپنے بندوں کو نہ سزا دیتا ہے اور نہ اُن سے انتقام ہی لیتا ہے، بلکہ ظالم و مجرم لوگ خود اعمالِ سُوء کرکے اللہ تعالیٰ کے قانونِ مُکافاتِ عمل کے مطابق رہینِ خوف و حزن ہوتے اور کیفر کردار کو پہنچتے ہیں۔
</item><item>یہ ہے تمھارے کیے کی سزا، چکھو اس کا مزہ۔ یقین رکھونظام اسلام کی تکفیرو تکذیب کرنے والوں کے لیے آگ کا عذاب ہے، یعنی کافر اس دُنیا میں بھی اپنی آتشِ خوف وحُزن میں اور آخرت میں بھی وہ آتشِ جہنم میں جلتے رہیں گے۔
</item><item>اے لوگو جو ایمان لائے ہو (سنو) اگر حالتِ جنگ میں تمھاری مُٹھ بھیڑ دشمن کے لشکر سے ہوجائے تو (ہمت نہ ہارنا اور ) دشمن کو پیٹھ نہ دکھانا۔
</item><item>لیکن جو ایسے موقع پر دشمن کو اپنی پیٹھ دکھائے گاتو وہ اللہ تعالیٰ کے (قانونِ صبر(نمبر ۹) کے مطابق) عذاب میں گرفتار ہوگا، اور اس ک ٹھکانا جہنم ہوگا، جو سفرِ زندگی کی بھیانک آخری منزل ہے ۔ لیکن اس سے مستثنیٰ وہ مجاہد ہے جو جنگی چال (Strategem of war) کے لیے ایسا کر، یا اپنے دستہ ء فوج (Company) سے جاملنے کی اطر اِدھر اُدھر ہوجائے تو کوئی مضائقہ نہیں۔ حوا شی نمبر ۹ - قانونِ صبر: اللہ تعالیٰ کا وعدہ ہے کہ اس کی تائید و نُصرت اپنے ثابت قدم اور قوتِ برداشت و استعان کا مظاہرہ کرنے والوں کے ساتھ ہوتی ہے ، لیکن ایسا نہ کرنے والے دنیا اور آخرت میں بے نیلِ مرام رہیں گے۔
</item><item>(مسلمانو!) تم نے کافروںکو قتل نہیں کیا تھا، بلکہ (دراصل) اللہ تعالیٰ نے انھیں قتل کیا تھا( اس لیے کہ تم نے اس کی تائید و نصرت کی بدولت اُنھیں قتل کیا تھا۔ میرے نبی ؐ !) آپ نے جو تیز اندازی (نمبر ۱۰) کی تھی وہ (دراصل) اللہ تعالیٰ نے کی تھی( اس لیے کہ آپ سب نے اس کی تائید و توفیق سے تیرا فگنی کی تھی)۔ یہ اس لیے ہوا تاکہ اللہ تعالیٰ مؤمنوں کے سخت آزمائش میں سے کامیاب گزر جانے پر ان کو اپنے فضل سے حسین انعام دے ۔ بلا شبہ اللہ تعالیٰ سب کچھ سُننے والا - علم کلی رکھنے والا ہے۔ حواشی نمبر ۱۰ - الرَّمْی کے معنی پھینکنے کے ہیں۔ یہ اجسام کے متعلق استعمال ہوتا ہے جیسے تیر وغیرہ(المفردات، بذیل مادہ)؛ عہد نبو ی ؐ میں دُور مار ہتھیار ’’تیر ‘‘ تھا، لیکن اس دَور میں دُور مار ہتھیار متعدد ہیں ، جیسے دُور مار کرنے والے میزائل، بندوق کی گولیاں اور توپ کے گولے وغیرہ وغیرہ۔ نبی اکرم صلی اللہ علیہ وسلم الرَّمی کو انہی معانی میں استعمال کیا کرتے تھے۔ چنانچہ آپ ؐ کا ارشاد ہے: وَاَعِدُّوْ لَھُمْ مَااسْتَطَعْتُمْْ مِنْ قُوَّۃٍ اَلَا اِنَّ الْقُوَّۃ الرَّمْیُ (تین بار)، رواہ مسلم، در المشکوٰۃ، باب اعدادِ آلَۃٖ الجہاد، ح ۱ ؛ نیز اسی میںدیکھیے دیگر احادیث طیبہ: دشمنوں سے جنگ کرنے کے لیے جس قدر تم سے ہوسکے قوت حاصل کرو۔ یاد رکھو! قوت دور مار ہتھیار ہیں (تین مرتبہ ) آپ نے فرمایاتھا۔ اس بناء پر اس تلمیذ القرّآن نے رمیت کا ترجمہ’’ آپ ؐ نے تیر اندازی کی تھی‘‘ کیا ہے، کیونکہ اس زمانے میں دور مار ہتھیار تیر اندازی تھا۔
</item><item>یہ جو ہُوا تمھارے حق میں ہُوا۔ (اس کے بعد بھی) یقین رکھو کہ اللہ تعالیٰ مخالفین اسلام کی جنگی تدابیر (Strategic plans) ناکام بنا دینے والا ہے۔
</item><item>(مسلمانو! شکست خوردہ مشرکین مکہ پر ) واضح کر دو کہ تم (حق کی بناء پر اس جنگ کا ) فیصلہ چاہتے تھے، سو دیکھ لو کہ فیصلہ ہوگیا ( اور باطل شکست کھا گیا)۔ اگر تم جارحیّت سے باز آجائو تو تمھارے حق میں بہتر ہے۔ لیکن اگر تم نے جارحیت کا اِعادہ کیا تو ہم بھی مقابلہ کے لیے آئیں گے۔ پھر تمھارا لشکر خواہ کتنا جرار کیوں نہ ہو ، تمھارے کچھ کام نہ آئے گا، اس لیے کہ اللہ تعالیٰ (کی تائید و نصرت) مومنین کے ساتھ ہے ۔
</item><item>اے لوگو جو ایمان لاکر اسلام میں داخل ہوئے ہو ! اللہ اور اس کے رسول کی اطاعت کرتے رہو، یعنی اللہ تعالیٰ کے احکام او راس کے رسول ؐ کی سنتِ حسنہ پر عمل کرتے رہنا، لیکن اس اطاعت سے رُوگردانی یا گریز نہ کرنا، جب کہ تم باتیں گوشِ حق یویش سے سنا کرتے ہو۔
</item><item>لیکن اُن لوگوں کی طرح نہ ہوجانا جو کہتے ہیں کہ ہم نے سُن لیا ہے ، حالانکہ وہ کوئی بات توجہ سے سُنتے ہی نہیں ۔
</item><item>سُنو! اللہ تعالی کے نزدیک بد ترین خلائق (Worst creatures) بہرے اور گونگے (Deaf and dumb) لوگ ہیں ، یعنی جو حق نیوش ہیں نہ حق گو، اور عقل سے کام نہیں لیتے یعنی سوچتے ہیں نہ سمجھتے۔
</item><item>اگر اللہ تعالیٰ اُن میں خیر، یعنی قبولیتِ حق کی آرزو و استعداد دیکھتا تو اُنھیں ضرور اپنے احکام سُنوا دیتا، یعنی انہیں ان کے سُننے کی توفیق بخشتا۔ لیکن اِس کی آرزو و استعداد کے بغیر اب انھیں اپنے احکام سنوائے تو وہ بالضرور ان سے رُو گردانی کریں گے ، جیسا کہ ان سے اعراض کیے ہوئے ہیں۔
</item><item>اے لوگوجو ایمان لائے ہو ! اللہ اور اس کے رسول کی دعوت کو تسلیم بالعمل کرو، جب رسول تمھیں اُس ، یعنی قرآن مجید کی طرف بُلائے جو تمھیں زندگی دینے والاہے؛ دوسر ے لفظوںمیں، تم میں زندگی کی رُوح پھونک کر تمھارے حسی۔ قلبی۔ نفسی نظام کو فعال و حرکی (Active and dynamic ) بنانے والا ہے۔ نیز یقین کرو کہ اللہ (کا قانونِ احترام آرزو) آدمی اور ا س کے قلب کے درمیان فعال رہتا ہے (اور آدمی کی آرزو کی نوعیت کے مطابق اس کی حالت بدل دیا کرتا ہے (نمبر ۱۱) ؛ اور تم سب محاسبہ دینے اور جزا لینے کے لیے اس کے حضور جمع کیے جائو گے۔ نمبر ۱۱ - اس کے لیے دیکھیے الانفال ۸: ۵۳ ، الرعد ۱۳:۱۱ ۔
</item><item>دیکھو! اس ہلاکت خیز ہنگامے(فتنہ) سے اپنے حفظِ ماتقدم کر لو کہ جب برپا ہوا تو اس کی زد میں خاص کر (Exclusively) ظلم پیشہ لوگ (نمبر ۱۲) نہیں آئیں گے (بلکہ وہ بھی آئیں گے جو اُن کو ظلم سے باز رکھنے کے لیے جہاد نہیں کرتے تھے) ۔ اور یقین جانو کہ اللہ (کا قانونِ مُجازات (Law of Retribution) سیِّآت کی شدت کے مطابق ) سخت سزا دینے والا ہے ۔ حواشی نمبر۱۲ - ’’ظلم پیشہ لوگ ‘‘ سے مُراد وہ جاہل و عاقبت نا اندیش لوگ ہیں جو اپنے اوپر اور دوسروں پر ظلم کرنے کے عادی ہوں۔ اپنے اوپر ظلم کرنے کا مطلب شرک و تکذیبِ دین اور دیگر اعمالِ سُوء کے اِرتکاب سے اپنے نفسوں کو رہینِ خوف و حُزن کرنا اور اہلِ نار بنانا ہے ۔ دوسروں پر ظلم کرنا یہ ہے کہ اُن کے حق معلوم (=مساوی پیداواری حق ) سمیت جملہ انسانی حقوق سے اُنھیں محروم کرنا، اُن کو جانی و مالی نقصان اور دکھ پہنچانا، اُن کی عزت نفس مجروح اور ان کا استحصال کرنا۔
</item><item>اور (جذبۂ تشکر و امتنان کے ساتھ ذرا ) اپنی اُس حالت کو تصور میں لائو جب تم دُنیا میں تھوڑی تعداد میں تھے اور کمزور سمجھے جاتے تھے۔ تم ڈرتے تھے کہ دُشمن لوگ کہیں تمھیں اُچک کر نہ لے جائیں (Might despil and kidnap you) ۔ پھر اللہ نے تمھیں محفوظ پناہ گاہ مہیا کر دی (He provided you a safe asylum) ۔ او راپنی مدد س تمھیں تقویت دی (Strengthened you )؛ اور پاکیزہ و صحت افزا ماکولات ومشروبات سے تمھارے رزق کا سامان تمھیں فراہم کر دیا ۔ یہ سب کچھ اس لیے کیا کہ تم میری نعمتوں کی قدر کرو اور میرے شکر گزار بندے بن جائو۔
</item><item>اے لوگو جو ایمان لائے ہو ! اللہ اور اس کے رسول کے نظام حیات کلی میں خیانت نہ کرنا (نمبر ۱۳) اور نہ اپنی امانتوں (نمبر ۱۴) میں خیانت کرنا ، اور تم جانتے ہو کہ (ایسا کرنا گناہِ کبیرہ ہے )۔ حواشی نمبر ۱۳ - اسلام کے نظامِ حیاتِ کلی میں خیانت کرنے کے معانی کا لُبِّ لباب یہ ہے کہ اس کے چاروں بنیادی نظاموں ، یعنی صلوٰۃ و زکوٰۃ اور امر بالمعروف و نہی عن المنکر کے نظاموں کو قرآن و سنہ کے مطابق قائم نہ کرنا، یا اُں میں سے کچھ کو قائم نہ کرنا خیانت ہے ۔ مثال کے طو رپر ، صلوٰۃ قائم نہ کرنا ، یا صلوٰۃ قائم کرنا، لیکن اس کے تمام تقاضوں کو پورا نہ کرنا خیانت ہے ۔ اسی طرح زکوٰۃ و العَفو کو اسلامی حکومت کو نہ دینا یا اسلامی حکومت کا انہیں وصول نہ کرنا ، خیانت ہے۔ نمبر ۱۴ - اپنی امانتوں میں خیانت کرنے کا مطلب یہ ہے کہ لوگوںکی امانت کے طور پر رکھی ہوئی چیزوں کو واپس نہ کرنا یا کم واپس کرنا، خیانت ہے۔ علاوہ ازیں، لوگوںکے انسانی حقوق نہ دینا یا کم دینا ، نیز انسان کو اللہ تعالی نے جو فرائض ووظائف تفویض کیے ہیں، یا حکومت یا غیر سرکاری ادارے یا فرد نے تفویض کیے ہوں ، انھیں ایمانداری سے ادا نہ کرنا ، خیانت ہے۔
</item><item>اور اسے علم الیقین کے طور پر تسلیم کر لو کہ تمھارے مال و دولت (نمبر ۱۵) اور آلِ اولاد (نمبر ۱۶) میں کڑی آزمائش (Trial) ہے (تاکہ تمھیں سان چڑھایا جائے ؛اگر تم اس سے کامیاب گزر گئے تو سُن لو کہ ) اللہ تعالیٰ (اپنی رحمتِ بے پایاں کی نسبت سے ) از بس کثیر و اعلیٰ صلہ(Highest and tremndous reward) دینے والا ہے ۔ حواشی نمبر ۱۵ - مال و دولت میں آزمائش یہ ہے کہ اِنسان اپنے مال و دولت کو اللہ تعالیٰ کی امانت سمجھتا ہے یا اپنی ملکیت خیال کرتاہے ؛ نیز احکامِ الٰہیہ کے مطابق اس میں تصرف کرتا ہے یا نہیں؟ نمبر ۱۶ - آل اولاد میں آزمائش یہ ہے کہ والدین سے نصابِ قرآن کے مطابق تعلیم و تربیت دلاتے ہیں یا نہیں؛ یا اس کی خاطر احکامِ اؒلہیہ کے خلاف ورزی کرتے ہیں یا نہیں؟
</item><item>اے لوگو جو ایمان لائے ہو! اگر تم اللہ تعالیٰ کی ہدایت (نمبر ۱۷) کی طلب و جستجو کرتے او رضلالت (نمبر ۱۸) سے گریزاں و ترساں رہو گے تو وہ تمھیں اِن دونوں میں امتیاز کرنے (To discriminate) کا نُور ِ بصیرت عطا کر دے گا ؛ نیز تم سے تمھاری سیِّآت (نمبر ۱۹) کو محو کردے گا اور ان سے تمھیں تحفظ فراہم کردے گا۔ اور اللہ تعالیٰ صلہ سے از بس زیادہ بخشش و عطیات (Infinite bounty) دینے والا ہے۔ ۔ حواشی نمبر ۱۷ - ہدایت کے معنی ہیں : صراطِ مُستقیم یا جنت کو جانے والی راہِ راست۔ نمبر ۱۸ - ضلالت کا مطلب ہے جہنم کو جانے والی راہیں ۔ نمبر ۱۹ - سیِّآت (ضد حسنات): اعمالِ سُوء کے بھیانک اورآتشیں اثرات جو قلب پر مرتب ہوتے ہیں۔
</item><item>(میرے نبی ؐ! اس وقت کو بھی تصور میں لائیں ) جب (مکہ کے ) کافر آپ کو قید یا جلا وطن کرنے کی تدابیر کر رہے تھے۔ ایک طرف وہ منصوبہ بندی کررہے تھے اور دوسری طرف اللہ تعالیٰ کا قانونِ تدبیری (Law of Prudential Planning) سرگرمِ عمل تھا۔ دیکھو ! اللہ تعالیٰ کا قانونِ تدبیری تمام تدابیر سے کہیں زیادہ مؤثر ہے۔
</item><item>اور جب ان کو ہماری آیاتِ (قرآ نی) پڑھ کر سنائی جاتی ہیں تو طنزاً کہتے ہیں :’’ہاں ! ہم نے سُن لیں۔ اگر چاہیں تو ہم بھی ایسی داستان گوئی کرسکتے ہیں۔ یہ تو بعض متقدمین کی کتھا کہانیاں ہیں (Are fables of the ancients) ۔
</item><item>پھر (یہ بات بھی تو آپ کو یاد ہوگیکہ) جب انھوں نے کہا تھا : ’’اے اللہ! اگر یہ (قرآن) واقعی تیری طرف سے الحق ہے ، یعنی سچا ، با مقصد اور پائدار ہے تو ہم پر آسمان سے پتھر برسا، ہم پر کربناک عذاب (Painful doom)لا ۔
</item><item>(میرے نبی ؐ! میں نے آپ کو تمام اقوامِ عالم کے لیے رحمت بنا کر بھیجا ہے ، اس لیے ) آپ جب تک ان (مشرکوں) میں ہیں ، اللہ تعالیٰ کا قانونِ مجازات (Law of Retribution) اُن کو عذاب دینے کا نہیں۔ اسی طرح اللہ تعالیٰ کا قانونِ مُکافات عمل کو ان کے کیفرِ کردار تک پہنچانے والا نہیں، در آنحالیکہ وہ مغفرت، یعنی سیِّآت کو محو کرانے اور ان سے تحفظ کے خواستگار ہوں۔
</item><item>(اب آپ ؐ کے مکے سے ہجرت کر جانے کے بعد ) ان (مشرکوں ) کے بارے میں کون سی بات باقی رہ گئی ہے کہ اللہ تعالیٰ کا قانونِ مُجازات ان کو (ان کے اعمالِ سُوء کی پاداش میں) عذاب نہ دے، جب کہ وہ مؤمنین کو مسجد حرام یا بیت اللہ میں (عبادت کرنے کے لیے) جانے سے روکتے ہیں، حالانکہ وہ اس کے محافظ و متولی (Guardians) بھی نہیں ہیں ۔ اس کے متولی صرف اہلِ آرزو و خشیت ہی ہو سکتے ہیں۔ لیکن ان مشرکوں میں اکثر اس واقعیت کا علم و شعور نہیں رکھتے ۔
</item><item>ان مشرکوں کی صلالت خانۂ کعبہ کے نزدیک یاسامنے سیٹیاں بجانے اور تالیاں پیٹنے (Whistling and hand clapping) کے سوا کچھ نہ تھی۔ (یہ نتیجہ تھا ترکِ سنت ابراہیمی ؑ کا ) ، نیز اس وجہ سے بھی کہ تم اللہ تعالیٰ کے نظامِ حیات کلی کا انکار کرتے رہے ہو، اب اس کی پاداش میں عذاب کا مزہ چکھو۔
</item><item>وہ لوگ جو نظامِ اسلام کو ماننے سے انکار کرتے ہیں، وہ اپنا مال و منال اہلِ ایمان کو اللہ کے راستے، یعنی جنت کو جانے والی راہِ راست پر سفرِ زندگی کرنے سے روکنے پر (To debar) خرچ کرتے ہیں۔ وہ مال و دولت شوق سے خرچ کرتے رہیں، اُس نے بالآخر ان کے لئے موجبِ حسرت و پشیمانی (Auguish and rgret) بننا ہے ۔ انجامِ کار ، انھوں نے مغلوب ہو کر رہنا ہے۔ پھر (روزِ قیامت) نظامِ اسلام کو ماننے سے انکار کرنے والے جہنم کی طرف ہانکے جائیں گے ۔
</item><item>یہ اس لیے ہے تاکہ اللہ تعالیٰ اپنے قانونِ مُکافاتِ عمل کے مطابق گندے نُفوس (نمبر ۲۰ ) کو پاکیزہ نفوس (نمبر ۲۱) سے الگ کردے، اور تمام گندے نفوس کو ایک دوسرے پر رکھ کر ڈھیر بنا دے ، پھر اس ڈھیر کو جہنم میں جھونک دے (May consign them into the Hell )۔ یہی لوگ دراصل دُنیوی و اُخروی حسنہ کے لحاظ سے دیوالیہ (Bankrupt) ہیں ۔ حواشی نمبر ۲۰ - گندے نفوس سے مراد کافر و مشرک ، ظالم و مجرم اور عقل سے کام نہ لینے والے نفوس ہیں؛ اور نمبر ۲۱ - پاکیزہ نفوس کا مطلب مؤمن و مُوَحِّد ، محسن و صالح اور عالم و حکیم نفوس ہیں۔
</item><item>(میرے پیغمبر ؐ!) نظامِ اسلام ماننے سے انکار کرنے والوں پر یہ بات واضح کر دیں کہ اگر وہ (اس انکارِ وجحود او رجنگ و جدل سے) باز آجائیں (Desist) تو ان کی پہلی سیِّآت محو کر دی جائیں گی، لیکن اگر وہ ان کا اعادہ کریں گے تو جو کچھ گذشتہ اقوام کے ساتھ ہوا ہے، وہی ان کے ساتھ بھی ہوگا ۔
</item><item>اور مسلمانوں! اُن سے جنگ کرتے رہو جب تک کہ مخالفت و یورش کا ہنگامہ ختم نہیں ہوجاتا، اور دین یا نظامِ حیات کلی، کلیتاً اللہ تعالیٰ کا قائم نہیں ہوجاتا۔ اگر وہ اس سے باز آجائیں تو اللہ تعالیٰ ان کے اعمال کو دیکھنے والا (Seer) ہے (جزا دینے کے لیے )۔
</item><item>اور اگر وہ رُوگردانی کریں تو یقین جانو کہ (وہ تمھارا کچھ بگاڑنہیں سکیں گے، اس لیے کہ ) اللہ تمھارا حامی (Befriender) ہے ؛ بہترین حامی او ربہترین مددگار۔
</item><item>اور علم کے ساتھ یقین کر لو کہ جو مالِ غنیمت (Booty) بھی جنگ میں تمھارے ہاتھ لگے اس کا پانچواں حصہ اللہ تعالیٰ اور اس کے رسولِ مقبول ؐ (یعنی اسلامی مملکت)، اور (مجاہدوں اور شہیدوں کے ) اعزہ و اقارب ، بے یارو مددگار بچوں او ربڑوں، مسکینوں، یعنی کاروبار میں رکاوٹ دُور کرنے کے لیے سرمایہ کے ضرورت مندوں اور محتاج ہوجانے والے راہ گیروں(The needy wayfarer) کے لیے ہے؛ اگر تم اللہ تعالیٰ اور اُس وحی و تنزیل پر ایمان رکھتے ہو جو ہم نے اپنے بندے (حضرت محمد ؐ) پر روزِ فرقان (Day of Discrimination ) ، یعنی حق و باطل میں فرق نُمایاں کرنے کے دن جو مسلمان اور مشرکوں کے مدِّ مقابل ہونے کا دن تھا، اُتاری تھی۔ دیکھو ! اللہ تعالیٰ ہر شے (نمبر ۲۲) کرنے پر قدرتِ کاملہ رکھنے والا ہے۔ حواشی نمبر ۲۲ - شئے : ہر وہ کام جو اللہ تعالیٰ کرنا پسند کرے ۔
</item><item>یاد کر ، وہ وقت جب تم اِدھر قریب کے ناکے پر تھے اور اُدھر دشمن دور کے ناکے پر، اور قافلہ تم سے نچلی طرف ساحل کے قریب سے گزر رہا تھا۔ اگر تم نے آپس میں ہی فیصلہ کرنا ہوتا کہ جنگ کی جائے یا نہ ؛ اگر کی جائے تو کب اور کس جگہ کی جائے تو تمھارا اس بارے میںضرور اختلاف ہوجاتا(اس لیے کہ تم میں سے بہتوں کو دشمن کی کثرت سے اندیشہ تھا اور ان کی نظر قافلہ پر تھی) ، لیکن اللہ تعالیٰ نے (اپنے قانونِ تدبیری کے مطابق) دونوںلشکروں کا تصادم کرادیا تاکہ جس نے ہلاک ہونا ہے اتمامِ حجت کے بعد ہلاک ہوجائے اور جس نے زندہ رہنا ہے، وہ بھی اتمام حجت کے بعد زندہ رہے۔ او ریقین جانو کہ اللہ سب کچھ جاننے والا- علم کل رکھنے والا ہے۔
</item><item>(میرے پیغمبرؐ! اس صورتِ حال کو تصور میں لائیے کہ ) جب اللہ تعالیٰ نے آپ کو عالمِ خواب میں دُشمنوں کی تعداد کم کرکے دکھائی اور اگر (مسلمانو!) دشمنوں کو تمھاری نگاہ میں کثیر تعداد میں دکھاتا تو تم ڈگمگا جاتے (Faltered) اور جنگ کے بارے میں اختلاف کرنے لگتے (کہ کی جائے یا نہ ؟) لیکن اللہ تعالیٰ نے (اپنی رحمت سے) تمھیں اس (خطرناک صورتِ حال) سے بچا لیا۔ وہ بلا شبہ دلو ں کے احوال و ظروف کو خوب جاننے والا ہے ۔
</item><item>اور (یاد کرو ) جب تم ایک دوسرے کے مقابل صف آرا ہوئے تو ان کو تمھاری نظر میں کم کرکے دکھایا گیا اور تمھیں ان کی نظر میں کم تعداد میں دکھایا تاکہ اللہ اس معاملے کا فیصلے کر دے جس نے وقوع پذیر ہونا تھا۔ اور تمام معاملات فیصلے کے لیے اللہ تعالیٰ ہی سے رجوع کرتے ہیں، یعنی کل معاملات کو فیصلے کے لیے اللہ تعالیٰ کے حضور پیش کیا جاتا ہے۔
</item><item>اے لوگو جو ایمان لائے ہو! جب (دشمن کے) کسی فوجی دستے سے تمھارا مقابلہ ہوجائے تو (ہر حال میں ) ثابت قدم رہو اوراللہ تعالیٰ(کے قوانینِ صبر و نُصرت) کو مسلسل یاد کرتے رہو تاکہ (تمھارے دلوں میں شمعِ اُمید روشن رہے اور ) تم کامیاب ہوجائو۔
</item><item>اور اللہ تعالیٰ اور اس کے رسول کی اطاعت کرو ، یعنی قرآن و سنہ کے مطابق عمل یا زندگی کرتے رہنا، لیکن آپس میں جھگڑا نہ کرنا، ورنہ تم میں بُزدلی (Cowardness) پیدا ہوجائے گی او رتمھاری ہوا اُکھڑ جائے گی، یعنی تمھارا رُعب داب جاتا رہے گا؛ لہٰذ ہمیشہ صبر، یعنی برداشت و پامردی او راستقلال و ثابت قدمی سے کام لینا، کیونکہ اللہ تعالیٰ کی تائیدو نصرت صبر کرنے والوں کے ساتھ ہوتی ہے۔ (Allah\'s strength and help is with those who are patient, courageous, persevering and steadfast )۔
</item><item>اور ان لوگوں کی طرح نہ ہوجانا جو (قوت کے نشے میں ) اپنے گھروں سے (میدانِ جنگ جانے ک لیے ) اِتراتے ہوئے اور لوگوں کو دِکھاوے کی خاطر نکلے تھے۔ اب لوگوں کو اللہ کی راہ سے روکتے ہیں ؛ اور اللہ (کا علم) ان کے تمام اعمال کا احاطہ کیے ہوئے ہے ۔
</item><item>اورجب ایسا ہوا تھا کہ شیطان نے (اپنی وسوسہ اندازی او رجمالیاتی فریب کاری سے) انکے اعمال (سُوء) کو ان کی نظر میں خوشنما و دلفریب بنا کر دکھایا اور (فریب دینے کی خاطر ) کہا : ’’آج کے دن انسانوں میں سے کوئی نہیں جو تم پر غالب آسکے۔ پھر میں تمھارا پشت پناہ بھی ہوں‘‘۔ چنانچہ دونوں متحارب لشکر مدِّ مقابل ہوئے تو وہ اُلٹے پائوں بھاگ اُٹھا او رکہنے لگا ’’میر اتم سے کوئی واسطہ نہیں، یعنی میں بری الذمہ ہوں۔ میں وہ کچھ دیکھ رہا ہوں جو تم نہیں دیکھتے۔ میں اللہ تعالیٰ (کے قانونِ مجازات) سے ڈرتا ہوں، اور اللہ تعالیٰ (کا قانونِ مُجازات سیِّآت کی شدت کے مطابق ) سخت سزا دینے والا ہے۔
</item><item>ایک وہ وقت تھا جب منافق او روہ لوگ جن کے دلوں میں شرک کا روگ تھا ( طنزاً اور حقارت ) سے کہتے تھے کہ ان (بیچارے مسلمانوں کو) ان کے دین نے فریب میں مبتلا کیا ہوا ہے (ورنہ یہ بے سرو سامان اور حقیر لوگ کبھی ہمارے منہ آنے کی جسارت نہ کرتے؛ لیکن وہ یہ نہیں جانتے تھے کہ) یہ اللہ تعالیٰ (کے قانونِ تائید و نُصرت) پر اعتماد رکھتے ہیں ( اس لیے وہ ان کی قوت و نصرت دے گا)، اس لیے کہ اللہ تعالیٰ سطوت و قوت کامالک اور دینے والا - کامل دانا اور بینا او رکمال دانائی سے اپنے اُمور سر انجام دینے والا ہے ۔
</item><item>کاش ! تم نظام اسلام کو ماننے سے انکار کرنے والوں (کی عبرت آموز حالتِ زار ) دیکھ سکتے ہو جب فرشتے ان کے نفوس (نمبر ۲۳) نکالتے وقت ان کے چہروں اور پیٹھوں پر ضربیں لگاتے اور کہتے ہیں :’’چکھو ! آتشِ شعلہ فشاں کی اذیتوں کا مزہ …‘‘! حواشی نمبر ۲۳ - قرآن حکیم کی رُو سے اللہ تعالیٰ موت کے وقت اور نیند میں نفس نکالتا ہے نہ کہ رُوحیں(دیکھیے الزمر ۳۹:۴۲)۔
</item><item>یہ عذابِ آتشِ فروزاں خود تمھارے اعمال کا نتیجہ ہے ؛ ورنہ یاد رکھو! اللہ تعالیٰ( جو رب رحمن و رحیم ہے) اپنے بندوں سے زیادتی کرے، ہو ہی نہیں سکتا ۔
</item><item>اور ان (مشرکینِ مکہ) کے ساتھ وہی ہوا جو آل فرعون (نمبر ۲۴) ، یعنی اس کی ہمنوا قوم کے افراد اور اُن سے پہلے کے (مشرک و کافر) لوگوں کے ساتھ ہوا تھا۔ انھوں نے اللہ تعالیٰ کی تعلیمات اور احکام و قوانین کو ماننے سے انکار کیا تو اللہ تعالی کے قانونِ مکافاتِ عمل نے ان کو اپنی گرفت میںلے لیا ۔ یاد رکھو! اللہ تعالیٰ (کا قانونِ مجازات از بس محکم ہے ، اور شدتِ گناہ کے مطابق) سزا دینے میں اتنا ہی سخت ہے۔ حواشی نمبر ۲۴ - یہ یادر ہے کہ آلِ فرعون میں قرآن مجید نے فرعون کی بیوی حضرت آسیہ ؒ کوشامل نہیں کیا، کیونکہ وہ اس کی ہم مذہب و ہمنوا نہیں تھیں ۔اسی طرح اُس نے صاف لکھا ہے کہ (حضرت ) نوح علیہ السلام کی بیوی اور بیٹا دونوں اپنے کفر کی وجہ سے اس کی آل میں شامل نہیں تھے۔
</item><item>اُن کی ہلاکت و بربادی کی علتِ غائی یہ تھی کہ اللہ تعالیٰ (اپنے قانونِ احترام آرزو کے مطابق) اس نعمت کو جو اُس نے کسی قوم پر ارزانی کی ہو، اس وقت تک نہیں بدلتا؛ اس سے اُسے محروم نہیں کرتا ، جب تک کہ وہ خود اپنی نفسیاتی کیفیت کو اس طرح بدل نہیں لیتی (نمبر ۲۵) (کہ کفران نعمت کرنے لگے) ۔ اور اللہ تعالیٰ سب کچھ جاننے والا - سب کچھ جاننے بوجھنے والا ہے ۔ حواشی نمبر ۵۲ - دیکھیے الرعد ۱۳:۱۱۔
</item><item>فرعون کی ہم کیش قوم اور ان کے متقدمین، یعنی ان سے پہلے لوگوں نے اسی طرح کفرانِ نعمت کیا تھا۔ اُنھوں نے اپنے پروردگار و آقا کی تعلیمات و ہدایات اور قوانین و احکا کو جُھٹلایا تھا ، جس کے نتیجے میں ، ہمارے قانونِ مُکافاتِ عمل سے اُن کو اُن کے گناہوں کے سبب ہلاک کر دیا گی ۔ اور فرعون کی ہم کیش قوم کے افراد کو غرق کر دیا ۔ اور وہ سب کے سب مشرک و ستمگر، اور لوگوں کے انسانی حقوق سلب و غصب کرنے والے تھے ۔
</item><item>اللہ تعالیٰ کے نزدیک بدترین مخلوق وہ لوگ ہیں جو اللہ تعالیٰ کے نظامِ حیاتِ کلی کو ماننے سے انکار کرتے ہیں ؛ پھر وہ( اپنی حق کوری (Truth-blindness) کے باعث کسی طرح ) ایمان لاتے ہی نہیں۔
</item><item>(میرے پیغمبرؐ!) جن لوگوں سے آپ نے (صُلح کا ) معاہدہ (Treaty of peace= کیا، پھر ہر موقع پر اسے توڑ دیتے ہیں او ر(وعدہ شکنی کے نتائج سے ) وہ ڈرتے ہی نہیں۔
</item><item>لہٰذا (اے مسلمانو! یہ عہد شکن لوگ ) اگر جنگ کے دوران تمھارے ہاتھ لگیں تو انھیں ایسی (کڑی) سزا دو کہ اُن کے ساتھ وہ بھی جو ان کے پیچھے کُمک کے طور پر آرہے ہوں، بھاگ جائیں تاکہ انھیں عبرت ہو (کہ عہد شکنی کا نتیجہ ایسا ہوا کرتا ہے) ۔
</item><item>اور اگر (مناسب وجوہ کی بناء پر) تمھیں کسی قوم سے عہد شکنی کا ڈر ہو تو تم پہلے علی الاعلان اُن کا معاہدہ ان کے منہ پر مار دو تاکہ تم دونوں کو یکساں طور پر تیاری کرنے کی مُہلت مل جائے، کیونکہ اللہ تعالیٰ عہد شکنوں کو پسند نہیں کرتا۔
</item><item>جن لوگوں نے نِظام اسلام نہ ماننے کی روش اختیار کر رکھی ہے، گمان نہ کریں کہ وہ بازی لے گئے ہیں، وہ (مسلمانوں کو) کبھی بے بس نہیں کرسکتے ۔
</item><item>اور (مسلمانو!) دشمنوں کے مقابلے کے لیے جہاں تک تمھارے بس میں ہو، تم قوت(نمبر ۲۶)، یعنی دُور مار ہتھیار، اور سرحدوں کی حفاظت کے لیے مضبوط گھوڑے (لیکن اب بہترین ذرائع نقل و حرکت) تیار رکھو اور ان کے ذریعے اللہ تعالیٰ(کے نظام حیاتِ کلی) کے دشمنو اور اپنے دشمنوں پر اپنی دھاک بٹھائے رکھو؛ نیز ان کے علاوہ دشمنوں پر بھی ، جن کو تم نہیں جانتے، اللہ تعالیٰ جانتا ہے۔ یاد رکھو ! اللہ کی راہ میں جو بھی (مال و منال وغیرہ وغیرہ) خرچ کرو گے ، اس کا صلہ تمھیں پورا پورا ادا کر دیا جائے گا، اور تم کسی طرح بھی گھاٹے میں نہیں رہو گے۔ حواشی نمبر ۲۶ - قوۃ : حضرت عقبہ بن عامر ؓ کہتے ہیں کہ میں نے رسول اللہ ﷺ کو فرماتے سُنا ہے: وَ اَعِدُّوْا لَھُمْ مَّا اسْتَطَعْتُمْ مِّنْ قُوَّۃٍ۔ اَلَا اِنَّ الْقُوَّۃ الرَّمْیُ اَلَا اِنَّ الْقُوَّۃَ الرَّمْیُ (رواہ مسلم، دارالمشکوٰۃ، باب اِعدادِ اٰلَۃِ الْجِھَادِ، ح ۱/ ۳۶۸۳ دیکھو! قوت دُور مار ہتھیار ہیں؛ یاد رکھو! قوت دُور مار ہتھیار ہیں۔ خبردار رہو! قوت دُور مار ہتھیار ہیں۔
</item><item>اور (میرے پیغمبرؐ!) اگردُشمن صلح کی طرف مائل ہوں (Incline towards peace) تو آپ بھی صلح کے لیے آمادہ ہوجائیں۔ پھر اللہ تعالیٰ( کی رحمت و نُصرت) پر توکل(Trust) یا اعتماد رکھیں۔ یاد رکھو! وہ سب کچھ سننے والا - جاننے والا ہے۔
</item><item>اگر (صلح نامے کے ذریعے) مشرکین کی نیت آپ کو دھوکا دینے کی ہو تو (اطمینان رکھیں) اللہ تعالیٰ (کی تائید و نصرت) آپ کے لیے کافی ہے۔ اُس نے اپنی مدد اور مؤمنین کے ذریعے آپ کو تقویت دی (Strengthend you)۔
</item><item>اور (اللہ نے) مسلمانو ں کے دلوں میں باہمی اُلفت پیدا کرکے ان کے دلوں کو جوڑ دیا ۔ اگر رُوئے زمین میں جو کچھ بھی ہے، سارے کا سارا آپ خرچ کر ڈالتے، تب بھی اُن کے دلوں کو باہمی اُلفت کے ذریعے جوڑ نہیں سکتے تھے، لیکن یہ اللہ تعالیٰ ہے جس نے ان میں باہمی اُلفت پیدا کر دی( اس طرح وہ یک جان دو قالب بن گئے) اس میں کوئی شک نہیں کہ اللہ صاحبِ سطوت و صولت - انتہائی دانشمند اور اپنے اُمور، موقع و محل کے مطابق، کمال دانشمندی سے سر انجام دینے والاہے ۔
</item><item>اے (میرے ) نبی ! آپ کے لیے اور آپ کے تابع مومنین کے لیے اللہ تعالیٰ کافی ہے(Sufficient) ہے۔
</item><item>ٓاے (میرے ) نبی! مومنین کو (جارحیت پسند دشمنوںکے خلاف) جہاد بالسیف کا شوق دلائو۔ اگر تم میں بیس ثابت قدم اور قوتِ برداشت و استقامت رکھنے والے مجاہد ہوں گے تو وہ دو سو (متحارب) کافروں پر غالب آجائیں گے ، بدیں وجہ کہ یہ قوم (اللہ تعالیٰ کے قانونِ نُصرت و فتح کی) سمجھ بُوجھ نہیں رکھتی۔
</item><item>ا ے مسلمانو! اب اللہ تعالیٰ نے تمھاری ذمے داری کم کر دی ہے، اس لیے کہ اس کے علم میں ہے کہ تُم میں (سامانِ حرب و ضرب کی ) کمی ہے۔ لہٰذا اگر تم میں سو مجاہد ثابت قدم اور قوتِ برداشت و استقامت رکھنے والے ہوں گے تو وہ دو سو (دشمنوں ) پر غالب آئیں گے۔ او راللہ تعالیٰ (کی نُصرت و تائید ) قوت برداشت و استقامت رکھنے اور ثابت قدم رہنے والوں کے ساتھ ہوتی ہے۔
</item><item>نبی کے لیے یہ مناسب نہ تھا کہ وہ (فدیہ لینے کے لیے ) ملک میں (دشمنوں سے ) قتال کیے بغیر اسیرانِ جنگ (Captives) بنالے۔ تم متاعِ دُنیا (Temporal gods) چاہتے ہو او راللہ تعالیٰ تمھارے لیے آخرت یعنی جنت قرۃ العین کی حیاتِ جاوداں ۔ اور اللہ تعالیٰ سطوت و قوت رکھنے والا - انتہائی دانا و بینا اور کمال دانشوری سے اپنے امور سر انجام دینے والا ہے ۔ حواشی نمبر ۲۷ -اَثخَنَ کے معانی ہیں : وہ غالب آگیا ۔ اُس نے تسلط پالیا (تاج العروش) حضرت ابن عباسؓ نے ’’ یُثْخِنَ فِی الْاَرْضِ‘‘ کے معنی کیے ہیں : حَتیّٰ یَظْھَرَ عَلَی الْاَرْضِ؛ اس نے ملک پر قبضہ کر لیا ؛ نیز حَتیّٰ یَغْلِبََ عَلَی الْاَرْض (بخاری ): اس نے ملک پر غلبہ حاصل کر لیا۔
</item><item> اگر اللہ تعالیٰ کا پہلے دیا ہوا حکم نہ ہوتا تو (فدیہ اور مالِ غنیمت) لینے کی پاداش میں تمھیں سنگین عذاب آلیتا۔
</item><item>لہٰذا اب جو مالِ غنیمت تمھیں ملا ہے، وہ (تمھارے لیے) حلال ہے اور اس میں سے پاکیزہ و صحت افزا چیزیں نوشِ جاں کر و۔ لیکن اللہ تعالیٰ کے قُرب و رضوان کی طلب و جستجو کرتے اور اس کے قانونِ مُکافاتِ عمل سے ڈرتے رہو۔ بلا شبہ اللہ تعالیٰ سیِّآت مٹانے والا او ران سے تحفظ فراہم کرنے والا - بے حد ترس کھانے، بار بار عفو و درگزر کرنے اور رحمت ارزانی کرنے والا ہے۔
</item><item>اے میرے نبی !آپ کے قبضے میں جو اسیرانِ جنگ ہیں ، اُن پر واضح کر دیں کہ اگر اللہ تعالیٰ نے تمھارے دلوں میں خیر، یعنی قبولیتِ حق کی آرزو دیکھی تو جو تم سے لیا ہے (فدیہ کا مالِ غنیمت کے طور پر) وہ اس سے کہیں زیادہ تمھیں عطا کرے گا؛ نیز تمھاری سیِّآت محو کردے گا، کیونکہ اللہ تعالیٰ غفور - رحیم ہے ۔
</item><item>اور اگر اُن کی نیت آپ سے دعا کرنے کی ہو (To be teacherous) تو اس سے پہلے بھی وہ اللہ تعالیٰ کے ساتھ عہد شکنی کرچکے ہیں؛ اس کی پاداش میں اُن پر آپ کو غلبہ دے دیا۔ اور اللہ علمِ کلی رکھنے والا - انتہائی دانا و بینا اور کمال دانشمندی سے اپنے امور سر انجام دینے والا ہے۔
</item><item>اصل یہ ہے کہ جو لوگ ایمان لائے اور اُنھوں نے ہجرت کی اور اللہ کی راہ میں اپنے مال و منال او رجسم و جاں کے ساتھ جہاد کیا؛ نیز جنھوں نے انھیں پناہ دی (Gave asylum) اور ہر طرح سے مدد کی ، وہی ایک دوسرے کے حامی و رفیق ہیں ؛ لیکن جو لوگ ایمان تو لے آئے ہیں ، لیکن انھوں نے ہجرت نہیں کی ہے تو تم پر اُن کی دوستی کا کوئی حق نہیں، جب تک کہ وہ ہجرت کرکے دارالسلام میں نہ آجائیں۔لیکن اگر وہ دین کے معاملے میں تم سے مدد مانگیں تو تُم پر اُن کی مدد کرنا لازم ہے، بشرطیکہ وہ ایسی قوم کے خلاف نہ ہو جس کے ساتھ تمھارا جنگ نہ کرنے کا معاہدہ ہو۔ اور اللہ تعالیٰ سب کچھ دیکھنے والا (Seer) ہے ، جو تم کرتے ہو۔
</item><item>اور جن لوگوں نے کُفر کیا ہے وہ ایک دوسرے کے رفیق و حامی ہیں۔ اگر (مسلمانو!) تم یہ، یعنی جہاد نہیں کرتے رہو گے تو دُنیا میں جنگ و جدل، برہمی و انتشار اور خرابی کے بہت بڑے ہنگامے برپا ہوتے رہیں گے ۔
</item><item>یقینا وہ لوگ جو ایمان لائے اور انھوں نے ہجرت کی اور اللہ کی راہ میں جہاد کیا ، نیز جنھوں نے (مہاجرین کو ) ٹھکانہ دیا اور ہر طرح سے ان کی مدد کی (یعنی انصار) تو وہی حقیقت میں مؤمن ہیں ۔ ان کی سیِّآت محو کی جائیں گی اور ان سے اُنھیں تحفظ فراہم کیا جائے گا ؛ نیز ان کو نفیس اور معزز رق دیا جائے گا۔
</item><item>اور جو لوگ بعد کو ایمان لائے او رہجرت کی اور تمھارے ساتھ مل کر جہاد کیا تو وہ بھی تمھیں میں سے ہیں ۔ اور جہاں تک قرابتداروں کا تعلق ہے تو وہ اللہ تعالیٰ کے حکم میں ایک دوسرے (کی میراث) کے زیادہ حقدار ہیں۔ بلاشبہ اللہ تعالیٰ ہر شے کا علمِ کلی رکھنے والا ہے ۔
</item><item>مسلمانو! اعلان کردو کہ تم نے مشرکین (عرب) کے ساتھ جو معاہدۂ (امن و صلح (Pace and Truce = کیا تھا، وہ اب اللہ اور اس کے رسول (یعنی مملکتِ اسلامیہ اور مسلمان) اس سے بری الذمہ ہیں (یعنی ان کی طرف سے یہ معاہدہ منسوخ ہے = Is nulified )۔
</item><item>(مشرکو! تنسیخ معاہدہ کے با وصف تمھیں مہلت دی جاتی ہے کہ) تم چار ماہ تک مُلک میں اِدھر اُدھر آجاسکتے ہو۔لیکن یاد رکھوکہ تم اللہ تعالیٰ (کے قانونِ تدبیری و مجازات) کی گرفت سے بچ نہیں سکتے؛ اور اللہ ( کا قانون مجازا) کفر کے بھیانک نتائج و عواقب کے سبب کافروں کو ذلیل و خوار کرنے والا ہے ۔
</item><item>اور اللہ اور اس کے رسول کی طرف سے حج اکبر (نمبر ۱) کے دن اعلان کیا جاتا ہے کہ اللہ اوراس کے رسول (یعنی اسلامی مملکت ) مشرکین (کے معاہدات امن و صلح سے ) بری الذمہ ہیں ؛ لہٰذا مشرکو! اگر تم توبہ کر لو، یعنی ندامت وپیشمانی کے ساتھ اللہ تعالیٰ سے رجوع کرو تو اس میں تمھارے لیے دُنیوی و اُخروی حسنہ ہے۔لیکن اگر تم دعوت اسلام سے رُو گردانی کرو گے تو یا د رکھو! تم اللہ تعالیٰ (کے قانونِ مُجازات ) کی گرفت سے بچ نہیں سکتے۔ چنانچہ لوگ اسلام قبول کرنے سے انکار کیے جارہے ہیں، اُن کو کربناک عذاب کی نوید سُنا دو ۔ حواشی نمبر ۱ - حج اکبر کی وجہ تسمیہ یہ ہے کہ اسلامی مملکت کی تشکیل کے بعد حج کے دن میدانِ عرفات میں مسلمانوںکا یہ سب سے بڑا اجتماع تھا۔
</item><item>اس اعلان سے مستثنیٰ وہ مشرکینِ عرب ہیں، جن سے تمھارے معاہدات ہیں ، اور انھوں نے کچھ بھی نقضِ عہد نہیں کیا او رنہ تمھارے خلاف کسی فریق کی مدد ہی کی ہے؛ لہٰذا تم ان کے لیے عہد نامے کی مدت پوری ہونے دو۔ دیکھو! اللہ تعالیٰ اہلِ آرزو و خشیت کو دوست رکھتا ہے ۔
</item><item>جب حرمت والے مہینے (نمبر ۲) بیت جائیں تو مشرکینِ (عرب ) کو جہاں پائو (قوانینِ الٰہیہ کے مطابق) قتل کرو ،انہیں اسیر (Captive) بنائو اور ان کا گھیرائو کر لو (تاکہ جانے نہ پائیں) ؛ نیز ہر کمین گاہ (Ambush) میں ان کی تاک میں بیٹھو۔ لیکن اگر وہ توبہ کر لیں ، یعنی کفر و شرک سے تائب ہوجائیں پھر صلوٰۃ قائم کریں اور زکوٰۃ دیں تو ان کی راہ سے ہٹ جائو، یعنی اُن سے تعرض نہ کرو۔ یہ حقیقت پیشِ نظر رکھو کہ اللہ تعالیٰ سیِّآت کو محو کرنے اور ان سے تحفظ فراہم کرنے والا - بے انتہا ترس کھانے، درگزر کرنے، دُکھ درد دُور کرنے اور رحمت ارزانی کرنے والا ہے۔ حواشی نمبر ۲ - رجب ، ذیقعد، ذی الحج، محرم۔
</item><item>پھر اگر ان مشرکوں میں سے کوئی شخص تم سے (کلام الٰہی سننے کی خاطر) پناہ کی درخواست کرے تو امان دے دو، یہاں تک کہ وہ کلامِ الٰہی سن لے ۔ پھر اُسے اس کی امن کی جگہ پہنچا دو، اس لیے کہ یہ ایسے ہم مشرب لوگ ہیں، جو جانتے بو جھتے نہیں۔
</item><item>اللہ تعالیٰ اور اس کے پیغمبر اعظم وآخر کے نزدیک (ان عہد شکن) مشرکوں کے عہد کی وقعت کیا اور کیسے ہوسکتی ہے؟ لیکن ان سے مستثنیٰ وہ مشرک ہیں جنھوں نے مسجد حرام (= بیت اللہ) کے نزدیک (حدیبیہ میں ) تم سے معاہدہ کیا ہے ۔ چنانچہ اگر وہ تم سے کیے ہوئے اپنے عہد پر قائم رہیں تو تم بھی اُن کے ساتھ کیے گئے معاہدے پر قائم رہنا۔ (یہ تقویٰ ہے اور ) یاد رکھو! اللہ تعالیٰ متقیوں یعنی اہلِ آرزو و خشیت کو دوست رکھتا ہے ۔
</item><item>تم کیسے ان عہد شکن مشرکوں پر اعتماد کرسکتے ہو کہ اگر بالفرض تم پر غالب آجائیں تو تمھاری قرابت (معاشرتی روابط) کی پاسداری کریں نہ عہد و پیمان کی ۔ (ان منافقوں کا چلن یہ ہے کہ ) اپنی چکنی چُپڑی باتوں سے تمھیں خوش رکھنا چاہتے ہیں (Try to flatter you with their tongues )، لیکن ان کے دل تمھارے خلاف نفرت و عداوت سے معمور ہیں (But their hearts are averse from you )، اور ان میں زیادہ عہد شکن اور حدود سے تجاوز کرنے والے ہیں۔
</item><item>اللہ تعالیٰ کی آیات یا احکام و تعلیمات کا تھوڑے سے دُنیوی مفادات کی خاطر لین دین کرنا، ان کا شعار ہے؛ اسی طرح لوگوں پر اللہ تعالیٰ کی راہ کو بند کرنا بھی ان کا شیوہ ہے ۔ یہ انتہائی گھنائونے افعال ہیں جو وہ کرتے رہتے ہیں۔
</item><item>(ان مُشرکوں کی شقاوت کا یہ حال ہے کہ ) یہ نہ تو کسی مؤمن کی قرابتداری و معاشرتی تعلقات کا پاس و لحاظ کرتے ہیں نہ عہد و پیمان کا ؛ اور یہ تو ہیں ہی حد سے تجاوز کرنے والے۔
</item><item>لیکن اگر وہ توبہ کر لیں، یعنی روشِ کفر سے باز آجائیں اور اپنی مغفرت کے لیے اللہ تعالیٰ سے رجوع کریں (اور اسلام میں داخل ہوجائیں ) ، پھر صلوٰۃ قائم کرنے او رزکوٰۃ دینے لگی تو دین یا نظامِ اسلام میں تمھارے بھائی ہیں ۔ چنانچہ ہم اپنے قوانین و احکام اور تعلیمات کو ان کے لیے واضح طور پر بیان کرتے ہیں جو ان کو جاننا چاہیں۔
</item><item>اگر وہ معاہدہ کرنے کے بعد اپنے حلائف یا قسمیں توڑ دیں (Break their pledges) اور تمھارے دین یا اسلام کے نظامِ حیاتِ کلی پر طعن و تشنیع (Revile) کریں، تو پھر کفر کے سرغنوں کے ساتھ جنگ کر و، اس لیے کہ ان کی قسموں کا کوئی اعتبار نہیں ، (لیکن جنگ کا مقصد ان کو سبق سکھانا ہونا چاہیے )تاکہ وہ (طاغوتی حرکات سے ) باز آجائیں۔
</item><item>اب کون سی کسر باقی رہ گئی ہے کہ تم ان لوگوں سے جنگ نہیں کرتے، جنھوں نے اپنے معاہدات کو توڑ ڈالا ہے، اور وہ پیغمبر اعظم و آخر کو جلا وطن کرنے کا عزم بالجزم کر چکے تھے؛ نیز تمھارے ساتھ جنگ کرنے میں پہل بھی انھوں نے کی تھی۔ کیا تم اُن سے ڈرتے ہو، حالانکہ اگر تم مؤمن ہو تو اللہ تعالیٰ (کے قانونِ مکافاتِ عمل) سے ڈرنا اَولیٰ ہے۔
</item><item>(مُسلمانو!) (بے خوف و خطر ہو کر ) ان سے جنگ کر ۔ اللہ تعالیٰ (اپنے قانونِ مجازات و تدبیری کے مطابق) تمھارے ہاتھوں ان کو سزا دلوائے گا، اور ان کو تذلیل و رُسوا کرے گا؛ نیز ان پر تمھیں غلبہ دے گا۔ او رمؤمنوں کی جماعت کے سینوں (کے امراض، یعنی ان کی حسی ۔ قلبی۔ نفسی بیماریوں) کو شفا دے گا۔
</item><item>اور ان کے دلوں کی جلن یعنی ان کی سوزش و غیض و غضب فرو کردے گا، اور اللہ تعالیٰ کا قانونِ مشیت و حکمت یہ ہے کہ (جو شخص مغفرت و رحم کے لیے اس سے رُجوع کرتا ہے ) وہ اس سے رُجوع برحمت کرتا ہے۔ اور اللہ تعالیٰ علم کلی رکھنے والا - بے نہایت دانا اور بینا اور انتہائی دانشمندی سے اپنے اُمور سر انجام دینے والا ہے۔
</item><item>مسلمانو! کیا تم اس خیال میں مگن ہو کہ تم سب کو اس حال میں رہنے دیا جائے گا ( اور تمھیں آزمائش میں سے گزارا نہیں جائے گا) جبکہ اللہ تعالیٰ نے ابھی ان لوگوں کو دوسروں سے متمیز نہیں کیا جنھوں نے جہاد کیا اور اللہ تعالیٰ او راس کے رسول او رمؤمنوںں کے سوا کسی ایک یا بہتوں کو اپنا ہمراز و دوست نہیں بنایا ہے ؟ دیکھو! تم جو کچھ (پوشیدہ طور پر یاکھلم کھلا) کرتے ہو، اللہ تعالیٰ کو سب معلوم (نمبر ۳) ہے ۔ حوا شی نمبر ۳ - خبیر اور علیم میںیہ فرق ہے کہ خبیر کے معانی ہیں کل معلومات رکھنے والا او رعلیم کا مطلب ہے علم کلی رکھنے والا۔
</item><item>مشرکوں کو زیب نہیں دیتا، (یعنی وہ اپنی نفسیاتی و اخلاقی نجاست کے سبب اس قابل نہیں رہے) کہ وہ اللہ تعالیٰ کی مساجد کو آباد کریں، جبکہ وہ اپنے کفر کے خود ہی شاہد ہیں (نمبر ۴)۔ ان کے اعمال (کفر کے رد عمل سے ) اکارت ہوگئے ؛ نتیجۃً وہ آتشِ جہنم میں ہمیشہ رہنے والے ہیں۔ حواشی نمبر ۱۰ - اس نص قرآنی کا اطلاق تمام فرقہ پرست مسلمانوں پر ہوتا ہے ، کیونکہ فرقہ بندی و فرقہ پرستی شرک ہے (الروم ۳۰:۳۱- ۳۲؛ الانعام ۶: ۱۵۹ و بمواضع دیگر۔
</item><item>اللہ تعالیٰ کی مساجد کو فی الحقیقت وہ لوگ آباد کرتے ہیں (نمبر ۵) جو اللہ تعالیٰ (نمبر ۶) اور یومِ آخر (نمبر۷) (Last Day) کو تسلیم بالیقین کرتے ہیں، اور صلوٰۃ قائم (نمبر ۸)کرتے اور زکوٰۃ (نمبر ۹) دیتے ہیں ؛ نیز وہ اللہ تعالیٰ کے (قانونِ مجازات کے ) سوا کسی سے نہیں ڈرتے۔ یہی لوگ عنقریب ہدایت پانے والے ہوں گے، یعنی راہِ راست پر سفرِ زندگی کرکے اپنی آخری منزلِ مقصو پر پہنچ جائیں، جو جنت قرۃ العین ہے۔ حواشی نمبر ۵ - یَعمُُرُ مَسٰجِدَ کا مطلب ہے : مسجدوں کو مسجد نبویؐ کی طرح عبادت گاہ، درس گاہ ، جائے مشاورت، عدلیہ اور معاشرتی ، ادبی ، علمی و فنی مرکز بنانا ۔ نمبر ۶ - ایمان باللہ کے معانی ہیں: اللہ تعالیٰ کی ذات و صفات، خصوصاً توحیدِ الوھیت و ربوبیت، اس کے انبیاء ، ملائکہ، کتب اور قوانین و احکام اور تعلیمات کو تسلیم بالیقین کرنا۔ نمبر ۷ - ایمان بالیوم الآؒخر : روزِ قیامت،نشأۃِ ثانیہ( دوسری اور اآخری زندگی) ، یوم الدین یا روزِ حساب و جزا کو تسلیم بالیقین کرنا۔ نمبر ۸ - صلوٰۃ قائم کرنا کا مطلب ہے : نظام ِ صلوٰۃ قائم کرنا اور اس کے تمام تقاضے پورا کر نا۔ نمبر ۹ - ایتائے زکوٰۃ : قرآن و سنہ کے مطابق زکوٰۃ قائم کرنا اور چلانا۔ صاحبِ نصاب مسلمانوں سے، اپنے کارندوں کے ذریعے، زکوٰۃ وصول کرنا ، اسلامی حکومت کی بنیای ذمے داری ہے۔
</item><item>کیا تم حاجیوں (Pilgrims) کو پانی پلانے اور مسجدِ حرام یا بیت اللہ کو آباد کرنے کو ایسا سمجھ لیا ہے جیسا اللہ تعالیٰ اور یومِ آخر پر ایمان لانا ، نیز اللہ کی راہ میں جان و مال سے سعی و جہد یا جہاد کرنا؟ اللہ تعالیٰ کے نزدیک یہ دونوں قسم کے اعمال (بلحاظ وزن ) ہم پلہ یا برابر نہیں ہوسکتے۔ دیکھو !ظلم پیشہ لوگوں کو اللہ تعالیٰ ( کا قانونِ مجازات او رقانونِ احترامِ آرزو ) راہِ راست پر نہیں لگاتا( اس لیے کہ ان کو راہِ راست پانے کی آرزو ہی نہیں ہوتی)۔
</item><item>جو لوگ ایمان لائے اور انھوں نے ہجرت کی اور اللہ کی راہ میں اپنے مال و جان کے ساتھ جہاد کیا تو اللہ تعالیٰ کے نزدیک ،یعنی اس کے قانونِ مُکافاتِ عمل اور قانونِ فضل و انعام کی رُوسے اُن کے مدارج ارفع و اعلیٰ ہیں؛ نیز وہی کامیاب و فائزالمرام ہیں ۔
</item><item>اُن کا پروردگار وآقا خود اُن کو اپنی رحمت (نمبر ۱۰) و رضا (نمبر ۱۱) اور باغاتِ بہشت (نمبر ۱۲) کی خوشخبری دیتا ہے، جہاں ان کے لیے ہمیشہ رہنے والی نعمتیں (نمبر ۱۳) ہوں گی ۔ حواشی نمبر ۱۰ - اللہ کی رحمت کا مطلب ہے: انسان کے الٰہ جمیل و رب عاشق کی بے نہایت محبت و شفقت، احسان و کرم، اور جنت میں اس کی لقاء قرب او رہم نظری و ہم کلامی۔ نمبر ۱۱ - رضوان: اہل عشق کے لیے اس کے حقیقی محبوب و ناظُور کی خوشی سے بڑی نعمت اور کوئی نہیں ہوسکتی (دیکھیے (التوبۃ ۷۲۹)۔ نمبر ۱۲ - جنت: بہشت کے باغات۔ جنت کی بیکرانی کی نسبت سے جنتیں بھی بے شمار ہونی چاہئیں ۔ ہر جنت جمیل و جلیل مناظر، دلکش و نظر افروز نظاروں اور گو نا گوں نعمتوں کے اعتبار سے افضل واعلیٰ ہوگی۔ چنانچہ اہل جنت ان جنتوں میں سیر و تفریح، جمالیاتی مشاہدات یا بودو باش کی خاطر آتے جاتے رہیں گے۔ اس کا ایک مطلب یہ بھی ہے کہ اہلِ عشق وہاں بھی اپنے نورِ ذات کی تکمیل کرتے رہیں گے اور ان کے درجات بلند سے بلند تر ہوتے رہیں گے؛ اس طرح وہ ارفع سے ارفع جنت میں ہجرت یا سفر کرتے رہیں گے۔ یاد رہے کہ زندگی و ہجرت لازم ملزوم ہیں ۔ نمبر ۱۳ - نَعِیْم ُ ٗ مُّقِیْم ُ ٗ : جنت الحوانی ہے، یعنی اس میں موت نہیں ہوگی، اس لیے وہاں ثمرور باغات، لالہ و گل او رسبزہ و اشجار وغیر وغیرہ سدا بہار ہوں گے ؛ نیز ازواج (یعنی مر د و زن) او رحُوریں سدا شباب ہوں گی۔ الغرض، وہاں ہر نعمت لازوال ہوگی۔
</item><item>وہ ان جنتوں میں ابدالآباد تک رہیں گے۔ یقینا اللہ تعالیٰ کے پاس (ان کے حسین اعمال کا) عظیم الشان صلہ (The immense and splendid reward) ) ہے (نمبر ۱۴)۔ حواشی نمبر ۱۴ - اس کا ترجمہ یہ بھی ہوسکتا ہے : اللہ تعالیٰ یقینا اپنے فضل سے اُنھیں( ان کے حسین اعمال کا اور بھی) رفیع الشان صلہ دے گا( جو اس کی ہم نظری و ہمکلامی کی رحیقِ مختوم ہوگی )۔
</item><item>اے لوگو جو ایان لائے ہو! اگر تمھارے باپ (دادا ) او رتمھارے بھائی ایمان پر کُفر (Infidelity) کو عزیز رکھتے ہیں تو ان کو اپنے حامی و دوست نہ بنائو؛ لیکن تم میں جو انھی دوست بنائیں گے تو وہ اپنے اوپر اور دوسروں پر ظلم کرنے والے ہوں گے۔
</item><item>(میرے نبی ؐ!) اعلان کر دیں کہ (اے مؤمنو ! ) اگر تمھارے باپ دادا، تمھارے بیٹے پوتے ، تمھارے بھائی بہنیں، تمھاری بیویاں اور تمھارے اعزہ و اقارب (Kindred) او رمال و منال جو تم کماتے ہو، اور کاروبار جس کے ماند پڑجانے کا تمھیں خوف رہتا ہے؛ نیز تمھارے وہ گھر جو تمھیں پسند ہیں ، اگر اللہ تعالیٰ اس کے رسول اور اس کی راہ میں جہاد کرنے کی بہ نسبت تمھیں زیادہ عزیز ہیں تو انتظار کرو، یہاں تک کہ اللہ تعالیٰ (کے قانونِ مجازات ) کافیصلہ ظہور میں آجائے۔ اور (یاد رکھو کہ) اللہ تعالیٰ (کا قانونِ احترام آرزو) عہد شکنی کرنے والوں کو راہِ راست پر نہیں لگاتا (کیونکہ اُنھیں اس کی طلب و آرزو ہی نہیں ہوتی) ۔
</item><item>واقعہ ہے کہ اللہ تعالیٰ نے بہت سے مواقع پر تمھاری مدد فرمائی ہے ؛ اور (خصوصاً )غزوۂ حُنین کے روز بھی، جب تم اپنی کثرتِ تعداد پر اِترا گئے تھے(When youu exulted in your multitude) لیکن یہ کثرت تمھارے کسی کام نہ آئی ، اور زمین اپنی وسعتوںکے باوجود تم پر تنگ ہوگئی (The Earth was straitened for you) ؛ نتیجۃً تم پشت دکھا کر بھاگ اُٹھے ۔
</item><item>پھر اللہ تعالیٰ نے اپنے پیغمبر اعظم و آخر اور مؤمنوں کے دلوں میں تسکین (Solace) نازل کی، یعنی اُن کو صبر و قرار دیا، اور (ا ن کی مدد کے لیے) ایسے لشکر نازل کیے، جنھیں تم ان آنکھوں سے دیکھ نہیںپاتے۔ اور( اپنے قانونِ حق و صبر کے مطابق) کافروں کو ہزیمت کی سخت سزا دی۔ چنانچہ نظامِ اسلام کو ماننے سے انکار کرنے والوں کا یہی انجام ہوا کرتا ہے۔
</item><item>پھر اس کے بعد (جو شخص بھی نادم و پشیمان ہو کر اس سے مغفرت کے لیے رجوع کرے گا ) اللہ تعالیٰ اپنے قانونِ مشت و اِنابت کے مطابق اس سے رجوع برحمت کرے گا( کیہ یہ اس کی سنت ِ حسنہ ہے ) اور اللہ تعالیٰ تو ہے ہی سیِّآت کو محو کرنے اور ان سے تحفظ فراہم کرنے والا - بے حد ترس کھانے، دکھ درد دُور کرنے، در گزر کرنے اور بار بار رحمت ارزانی کر نے والا۔
</item><item>اے لوگو جو ایمانلائے ہو! مشرکین ، یعنی شرک کرنے والے (چاہے کوئی ہوں، حسی۔ قلبی نفسی لحاظ سے) ناپاک و پلید ہیں (نمبر ۱۵)، لہٰذا سالِ رواں کے بعد وہ متبرک و محترم اور پاک و مقدس بیت اللہ کے قریب جانے نہ پائیں ۔ اگر تمھیں( اس تجارتی فوائد سے محروم اور ) نادار ہوجانے کا خوف ہو تو (فکر نہ کرو) اللہ تعالیٰ اپنے قانونِ فضل و مشیت کی رُو سے تمھیں مستغنی و مرفہ ُ الحال کرے گا۔ یاد رکھو کہ اللہ تعالیٰ علم کلی رکھنے والا - بے انتہا دانشمند اور کمال دانشمندی سے اپنے امور سر انجام دینے والا ہے۔ حواشی نمبر ۱۵ - جو لوگ اپنے آپ کو مسلمان او رمؤمن کہتے ہیں اور شرک بھی کرتے ہیں ، ان کے لیے یہ آیۂ تنذیری تازیانۂ عبرت ہے ۔
</item><item>(مسلمانو! اہل کتاب میں سے ان لوگوں کے ساتھ بھی جنگ کرو، جو اللہ تعالیٰ اور یومِ آخر (= روزِ قیامت و نشأۃِ ثانیہ اور روزِ حساب و جزا ) کو تسلیم بالیقین نہیں کرتے ، او رنہ ان چیزوں کو حرام ہی ٹھیراتے ہیں، جن کو اللہ تعالیٰ اور اس کے پیغمبر اعظم وآخر نے حرام کیا ہے؛ نیز نہ سچے اور قائم و دائم رہنے والے دین یا نظامِ حیاتِ کلی کا اتباع ہی کرتے ہیں، یہاں تک کہ وہ اپنے ہاتھ سے جزیہ (نمبر ۱۶) دیں اور محکوم بن کر رہیں ( اگر وہ ایسا کریں تو تم جنگ سے ہاتھ روک لو)۔ حواشی نمبر ۱۶ - مسلمان مملکت میں رہنے والے غیر مسلم ، جو ذمی کہلاتے تھے، ملک کے دفاع میں عملاً حصہ نہیں لیتے تھے، لیکن اس کے عوض حکومت کو فی کس سالانہ معمولی سا معاوضہ دیتے تھے ، جسے جزیہ (Tribute) کہتے تھے۔
</item><item>یہود کہتے ہیں کہ عزیر اللہ تعالیٰ کا بیٹا ہے؛ اور نصاریٰ کا کہنا ہے کہ المسیح (= حضرت عیسیٰ ؑ) اللہ تعالیٰ کا بیٹا ہے ۔ یہ محض ان کے مُونہوں کی (بے اصل) باتیں ہیں، جو وہ اپنے متقدمین کافروں کی دیکھا دیکھی کرتے ہیں۔ اللہ کے مارہواِن پر،راہِ راست سے کہاں بہکے جارہے ہیں (How they are deluded from the Right Path) ۔
</item><item>وہ اللہ تعالیٰ کے سوا اپنے مشائخ یا عُلماء (Priests) اور راہبوں (Monks) کو اپنے اَن داتا اور خدا بنا لتے ہیں (نمبر ۱۷) نیز مریم ؑ کے بیٹے مسیح ؑ کو بھی، حالانکہ انھیں حکم دیا گیا تھا کہ وہ صرف معبودِ یکتا(= اللہ تعالیٰ) کی اطاعت و فرماں برداری کریں ۔ (حقیقت یہ ہے کہ ) اس کے سوا کوئی معبود و حاکم اور مُطاع ہے ہی نہیں ۔ وہ یعنی اللہ تعالیٰ ان ’’معاونوں‘‘ سے بے نیاز اور ورائُ الوراء ہے جو یہ اس کے شریک گردانتے اور ٹھیراتے ہیں۔ حواشی نمبر ۱۷ - یہ آیۂ تنذیری ان مشرک مسلمانوں کے لیے تازیانۂ عبرت ہے، جنھوں نے اپنے مشائخ، فقیروں اور پیروں کو اپنے اَن داتا اور خدا بنایا ہوا ہے ۔
</item><item>یہ کافر و مشرک چاہتے ہیں کہ اپنی پھونکوں (یعنی خواہشوں، غلط پراپیگنڈے اور مساعیِ نا تمام) سے اللہ تعالیٰ کے نُور، یعنی قرآنِ حکیم کی شمعِ ہدایت کو گُل کردیں ، لیکن اللہ تعالیٰ اپنے نُور کو مکمل کرکے ہی رہے گی، یعنی قرآن حکیم مثالی نظام حیات کلی کو قائم کیے بغیر نہی رہے گا، چاہے کافرں کو کتنا ہی ناگوار کیوں نہ گزرے (نمبر ۱۸) (May the infides detes it utmost) ۔ حواشی نمبر ۱۸ - اس آیۂ جلیلہ کا خوبصور ت شعری ترجمہ (از مولانا ظفر علیؒ ) نُورِ خدا ہے کفر کی حرکت پہ خندہ زن پُھونکوں سے یہ چراغ بجھایا نہ جائے گا
</item><item>وہی تو ہے جس نے اپنے رسول، یعنی پیغمبر اعظم و آخر ؐ کو الھُدٰی (کتابِ ہدایات، قرآنِ حکیم ) اور دینُ الحق، یعنی سچے، قائم و دائم رہنے والے اور اِفادی و غایتاتی اقدار کے حامل نظامِ حیات کلی کے ساتھ بھیجا ہے تاکہ اسے حیاتِ انسانی کے دیگر کل نظاموں پر غالب کر دے، اگرچہ مشرکوں پر کتنا ہی شاق کیوں نہ گزرے (May abhor it)۔
</item><item>اے لوگو جو ایمان لائے ہو! (دیدۂ عبرتِ نگاہ سے دیکھو! ) مشائخ و عُلماء اور راہبوں (پیروں، فقیروںاو ردرویشوں ) میں بہت سے ایسے ہیں جو لوگوں کا مال و دولت ناجائز و حرام طریقوں سے ہضم کر لیتے ہیں، (یعنی لوگوں کا استحصال (Exploitation) کرتے ہیں )؛ اور لوگوںکو اللہ کی راہ سے روکتے ہیں (نمبر ۱۹) ۔ نیز جو لوگ سونا چاندی(نمبر ۲۰) جمع کرکے رکھتے ہیں (Hoard up)، لیکن اُسے اللہ کی راہ م خرچ نہیں کرتے ، ا ن کو (اس ظلم و جرم کی پاداش میں کربناک عذاب کی خوشخبری سنائو (نمبر ۲۱) حواشی نمبر ۱۹ - یہ آیۂ تنذیری اہلِ کتاب سے مخصوص نہیں، بلکہ اس کی حیثیت عمومی اور عالمگیر ہے ۔ چنانچہ دیگر اقوام کی طرح مسلمانوںمیں بھی عُلماء سُوء، مشائخ سالوس اور پیرانِ خانہ برانداز لوگوں کا مال ہتھیاتے اور اپنی چکنی چپڑی باتوں سے ان کو راہِ راست پر آنے ہی نہیں دیتے ۔ نمبر ۲۰ - سونا چاندی سے مراد ہر قسم کا مال و دولت ہے ، مثلاً طلائی و نقرئی زیورات و ظروف، ہر قسم کی کرنسی، اور ہر قسم کے سرکاری تمسکات ، جیسے بانڈز ، سرٹیفکیٹ اور حصص وغیرہ وغیرہ۔ نمبر ۲۱ - بشارتِ عذاب: اس میں یہ عبرت انگیز طنز ہے کہ بخیل مالدار اور سرمایہ دار لوگوںکو جب مال و دولت ملنے کی اطلاع ملتی ہے تو خوش ہوتے اور اسے نوید عید سمجھتے ہیں۔ اسی طرح ان کے اس ظلم و جرم کی پاداش میں عذاب کی خبر ان کے لیے بشارت ہونی چاہیے ۔
</item><item>وہ قیامت کی گھڑی ہوگی ، جب ان کا ذخیرہ کیا ہوا سونا چاندی وغیرہ وغیرہ آتش جہنم میں تپایا جائے گا، اور اس سے ان کی پیشانیاں (Foreheads) ، پہلو (Flanks) اور پُشتیں(Backs) داغی جائیں گی (Will be branded)۔ (پھر اُن کو بتایا جائے گا) یہ ہے وہ خزانہ (Treasure) جسے تم نے اپنے لیے جمع کر رکھا تھا (دیگوں ، تجوریوں، بینکوں وغیرہ وغیرہ میں!) اب اس کے عذاب کا مزہ چکھو جو تم اکتناز کرتے یا جمع او رچھپا کر رکھتے تھے (نمبر ۲۲) حواشی نمبر ۲۲ - فَذُوْقُوْا میں یہ عبرت آموز طنز ہے کہ اے بخیل سرمایہ دارو! مال و دولت جمع کرکے رکھنے میں تو مزے لیتے تھے، اب ایسا کرنے کا مزہ چکھو، کیونکہ تمھارا یہ مال و دولت العفْو ( حُسنِ ضرورت سے زیادہ) تھا او راس میں ان سب افرادِ معاشرہ کا حصہ تھا جو اپنے حق معلوم یا پیداواری مساوی حصے سے محروم کر دیے گئے تھے ۔
</item><item>اصل یہ ہے کہ اللہ تعالیٰ کے نزدیک (ایک سال میں)مہینوں کی تعداد بارہ ہی ہے، یہ اللہ کا اٹل قانون ہے؛ جب اُس نے آسمانوں اور زمین کو (ارتقائی انداز میں) تخلیق کیا ہے، اللہ تعالٰ نے بارہ ماہ ہی مقرر کیے ہیں۔ ان میں چار مہینے (رجب، ذی قعدہ، ذی الحجہ،اور محرم) حرمت والے (Sacred)ہیں (یعنی ان میں جنگ و خونریزی ممنوع ہے ) اور یہ قائم و دائم رہنے والا سچا ضابطۂ حیات ہے؛ لہٰذا ان مہینوں میں (کُشت و خون کرکے ) اپنے اُوپر ظلم نہ کرنا۔ (لیکن دوسرے مہنیوں میں ) تم سب مل کر مشرکوں سے جنگ کر سکتے ہو، جس طرح وہ سب مل کر کرتے ہیں ۔ اور جان رکھو کہ اللہ تعالیٰ متقیوںکے ساتھ ہے ، یعنی ا س کی تائید و نُصرت اہلِ آرزو و خشیت کے شاملِ حال ہوتی ہے ۔
</item><item>یقینا نسبی (حُرمت کے مہینوں میں تقدم و تأخر کرنے ) سے کفر میں زیادتی ہوتی ہے، جس کے باعث کافر گمراہ ہوتے ہیں۔ یہ کسی سال ’’نسی‘‘ کو حلال کرلیتے ہیں او رکسی سال اسے حرام قرار دیتے ہیں تاکہ اللہ تعالیٰ کی حُرمت والے مہینوں کی تعداد پوری کردیں اور اللہ تعالیٰ کا حرام کیا ہوا حلال بھی کرلیں (شیطان اپنے جمالیاتی فریب سے) ان کی یہ گھنائونی حرکت ان کی نظروں میں خوشنما بنا دی ہے (نمبر ۲۳) اور اللہ تعالیٰ کا (قانونِ احترامِ آرزو اور قانونِ تقویٰ و ہدایت ) کافروں کی جماعت کو راہِ راست پر نہیں لگاتا (کہ ان کو آرزوئے ہدایت ہی نہیں ہوتی)۔ حواشی نمبر ۲۳ - دیکھیے مترجم کا ایک موضوع رسالہ (Monograph) ، شیطان کا جمالیاتی فریب، فیروز سنز، لاہور۔
</item><item>اے لوگو جو ایمان لائے ہو ! تمھیں کیا ہوگیا ہے کہ جب تمھیں کہا جاتا ہے کہ اللہ کی راہ میں (جہاد کے لیے ) نکلو تو تم بوجھل ہو کر زمین پر جھکے پڑتے ہو؟کیا تم آخرت(میں جنت قرۃ العین کی حیات جاوداں = (Ever-lasting life کو چھوڑ کر عارضی و فانی حیاتِ دُنیوی پر مطمئن ہوگئے ہو؛ حالانکہ دُنیوی زندگی کے عارضی (Transitory) فوائد ، آخرت (کی بے قیاس و پائیدار نعمتوں) کی بہ نسبت انتہائی مختصر و بے حیثیت ہیں۔
</item><item>اگر تم (مملکت کے دفاع اور نظامِ اسلام کی بقا کی خاطر جہاد کے لیے ) نہیں نکلو گے تو وہ (اللہ) تمھیں (تمھاری اس نافرمانی کی پاداش میں) کربناک اذیتیں دے گا ؛ اور (اپنے قانونِ استخلاف و استبدال کے مطابق ) تمھاری جگہ کسی او رقوم کو متمکن کردے گا ۔ اور تم اس (کے نظام حیات کلی ) کو درّہ بھی نقصان نہیں پہنچا سکو گے۔ اور (یاد رکھو!) اللہ تعالیٰ ہر شے (نمبر ۲۴) اور اس کے کرنے پر قدرتِ کاملہ رکھنے والا ہے۔ حواشی نمبر ۲۴ - شئے کا مطلب ہے ہر وہ چیزجو اس کے کرنے کے شایانِ شان ہو۔ اس میں دُشمنانِ اسلام آریہ سماجوں کے اللہ تعالیٰ کی ذاتِ اقدس پر بعض ناروا و بے ہُودہ اعتراضات کا جواب مضمر ہے۔
</item><item>اگر تم پیغمبر اعظم و آخر کی مدد نہیں کرتے (تو کیا ہوا) ، اللہ تعالیٰ نے اس کی مدد اُس وقت کی تھی جب کافروں نے اسے (مکہ مکرمہ) سے نکالا تھا۔ وہ دو میں سے دوسرا تھا (یعنی اس کے ساتھ صرف ایک رفیق تھا ، جو ابو بکر صدیق ؓ تھا ) جب (دشمن اُن کو پکڑنے کے لیے تعاقب میں تھے اور ) وہ غارِ(ثور) میں چھپے بیٹھے تھے۔ (دشمنوں کی چاپ سنائی دی تو حضرت صدیق ؓ کو سخت تشویش ہوئی کہ کہیں مشرکین آپ ؐ کو گزند نہ پہنچائیں ، کیونکہ وہ صرف آپؐ ہی کے جان لیوا تھے) جب اپنے یارِ غار کی تشویش کو سن کر آپ فرما رہے تھے: ’’غم نہ کرو ، اللہ ہمارے ساتھ ہے ‘؛ اُس وقت اللہ تعالیٰ نے اپنے فضل یعنی فرطِ رحتم سے اُن کے دلوں پر طمانیت و سکینت نازل کی؛ اور اُن کی مدد ایسے لشکروں سے کی جو تمھیں دکھائی نہ دیتے تھے۔ انجامِ کار، کافروںکا کلمہ ، یعنی باطل نظامِ زندگی ذلیل و مغلوب ہوگیا، رہا اللہ تعالیٰ کا کلمہ، یعنی اُس کا نظامِ حیات کلی، تو وہ ہے ہی غالب و ارفع۔ اور اللہ تعالیٰ تو ہے ہی صاحبِ عز و سطوت- دانائے کل اور کمال دانشمندی سے اپنے اُمو رسر انجام دینے والا ۔
</item><item>مؤمنو! جہاد کے لیے نکلو ؛ خواہ سُبک بار ہو گیا گراں بار، یعنی خواہ سامانِ حرب سے کم لیس ہویا پُوری طرح۔ بہرحال، اللہ تعالیٰ کی راہ میں، یعنی اس کے نظامِ حیات کلی کی بقا و استحکام کے لیے اپنے مال و منال او رجانوں کے ساتھ جہاد کرو۔ اگر تمھیں (جہاد کی افادی اقدار کا) علم الیقین ہو تو یہ تمھارے لیے احسن و افضل ہے (نمبر ۲۵)۔ حواشی نمبر ۲۵ - یعنی جہاد ُنیوی و اُخروی حسنہ کا وسیلہ ہے ۔
</item><item>(میرے پیغمبرؐ ) اگر فائدہ سہل الحصول ہوتا او ر سفر آسان تویہ ضرور آپ کے پیچھے چل پڑتے ؛ لیکن انھیں مسافت دُور دراز او رکٹھن نظر آئی (تو وہ بیدل ہوگئے)، لیکن اب اللہ کی قسمیں کھا کھا کر یہ عُذر پیش کریں گے کہ اگر ہمیں استطاعت ہوتی تو ہم ضرور آپ کے ساتھ چلتے (لیکن ’’عذرِ گناہ بد تر از گناہ ‘‘ کے مصداق ، ایسا کرکے ) وہ اپنے آپ کو ہلاکت میں ڈال رہے ہیں۔ او راللہ خوب جانتا ہے کہ یہ پرلے درجے کے جھوٹے ہیں۔
</item><item>(پیارے نبیؐ! آپ رحمۃاللعالمین ہیں، اس لیے آپ نے ان کے جہاد میں شریک نہ ہونے کے عُذر قبول کر لیے، لیکن آپ کو تحقیق کرنے کے بعد ایسا کرنا چاہیے تھا ۔ بہرحال) اللہ تعالی نے آپ سے درگذر فرمایا ۔ آپ نے انھیں (پیچھے رہ جانے کی ) اجازت دی ہی کیوں تھی؟(آپ تحقیق کرتے) یہاں تک کہ آپ پر منکشف ہوجاتا کہ ان میں سے سچے کون ہیں اور آپ کو جھوٹوں کا بھی پتہ چل جاتا (نمبر ۲۶) ۔ حواشی نمبر ۲۶ - یہ آیۂ تنذیری ان لوگوں کے لیے آئینہ ء عبرت ہے جو یہ مشرکانہ عقیدہ رکھتے ہیں کہ نبی اکرم ؐ اور دیگر برگزیدہ ہستیوںکو علمِ غیب تھا، اور اب بھی ان کے شیخ، مرشد، پیر و غیرہ وغیرہ علمِ غیب رکھتے ہیں۔ نمبر ۲۷- علاوہ ازیں ، غزوۂ تبوک میں محض تساہل کے سبب شریک نہ ہونے والوں میں تین برگزیدہ صحابہ کرام ؓ بھی تھے۔ ان میں ایک حضرت کعب بن مالک ؓ تھے۔ انھوں نے خود اپنی سرگذشت لکھی ہے جسے ابوالکلام آزاد ؒ نے بڑے خوبصورت و بلیغ انداز میں بیان کیا ہے ۔ اسے سُور ت کے اختتام پرتکملہ کے طور پر نقل کیا گیا ہے ۔ (ترجمان القرآن ، جلد دوم ، ص ۱۷۷- ۱۱۸)۔
</item><item>جو لوگ اللہ تعالیٰ اور یومِ آخر کو تسلیم بالیقین کرتے ہیں (نمبر ۲۸) ، وہ تو آپ سے اجازت نہیں مانگتے (کہ پیچھے رہ جائیں) ، بلکہ چاہتے ہیں کہ اپنے مال و منال اور جانوں کے ساتھ جہاد کریں۔ دیکھو! اللہ تعالیٰ اہل آرزو و خشیت (کی نیات و اعمال) کا علم کلی رکھنے والا ہے ۔ حواشی نمبر ۲۸- ایمان باللہ اور ایمان بالیوم الآخر کی معنویت کی صراحت پیچھے کر دی گئی ہے۔
</item><item>اس قسم کی اجازت آپ سے فقط وہی لوگ مانتے ہیں (Only those ask thee for exemption) ، جو اللہ تعالیٰ اور روزِ آخر کو تسلیم بالیقین نہیں کرتے ؛ لہٰذا ان کے دل شک و شبہ میں پڑے ہیں، اور وہ شک و اضطراب میں متردد و متذبذب ہورہے ہیں(Thye waver in their suspicion and doubt)۔
</item><item>اگر واقعی اُن کا ارادہ جہاد کے لیے نکلنے کا ہو تو وہ خود اس کے لیے ضروری سازو سامان کی تیاری کرتے( لیکن اُن کی جہاد سے بیزاری و ناپسندیدگی کی بنا ء پر ) اللہ تعالیٰ نے (اپنے قانونِ احترام آرزو و تدبیری کے مطابق ) اُن کا تیار ہونا اور نکلنا پسند نہ کیا، او رانھی بے حس و حرکت کر دیااو ران کے دلوں میں ڈال دیا کہ گھروں میں بیٹھنے والوں(عورتوں ، بچوں، معذوروں ، بُوڑھوں وغیرہ وغیرہ ) کے ساتھ بیٹھے رہو (Sit you with the sedentary)۔
</item><item>مُسلمانو! اگر یہ (منافقین ) جہاد کے لیے تمھارے ساتے نکلتے تو وہ فقط انتشار و خرابی ہی پیدا کرتے، اور فساد پھیلانے کی غرض سے تمھارے درمیان پُھرتیاں دکھاتے پھرتے، نیز تمھارے درمیان ان کے جاسوس بھی ہیں، اور اللہ تعالیٰ ظلم کرنے والوں (کے احوال و ظُروف) کا علم کلی رکھنے والا ہے ۔
</item><item>اس سے پہلے بھی یہ ریشہ دوانیاں کر چکے ہیں، اور تمھارے خلاف طرح طرح کی تدبیریں کرتے رہے ہیں، لیکن حق کا ظہور ہوگیا اور اللہ تعالیٰ کا نظام (باطل پر) غالب آگیا، اور وہ تلملاتے رہے۔
</item><item>اور ان میں ایسے بھی ہیںجو کہتے ہیں :’’ہمیں اجازت دیں ( کہ ہم جہاد میں شریک نہ ہوں ) ؛ اور ہمیں اِبتلاء میں نہ ڈالیں ۔ ہوشیار! وہ پہلے ہی ابتلاء میں پڑے ہوئے ہیں؛ اور جہنم کافروں کو گھیرے ہوئے ہے (نمبر ۲۸ ا ) ۔ حواشی نمبر ۲۸ ا - کافروں کے دلوں کو آتشِ خوف و حُزن محیط ہوتی ہے۔
</item><item>(میرے نبی ؐ !) اگر آپ کو کوئی مسرت انگیز شے، جیسے ہر قسم کی منفعت، نُصرت وغیرہ وغیرہ ملتی ہے تو وہ (منافق) رنجیدہ خاطر ہوجاتے ہیں ، لیکن اگر آپ کو کوئی رنج ، ضرروغیرہ وغیرہ پہنچتا ہے تو وہ کہتے ہیں کہ ہم نے پہلے ہی اپنے لیے اس کا سدِّ باب کر لیا تھا، اور وہ خوش و خرم لوٹ جاتے ہیں۔
</item><item>آپ فرما دیجیے کہ کوئی دکھ یا سکھ نہیں پہنچ سکتا، مگر وہی جس اللہ تعالیٰ نے (اپنے قانونِ احترامِ آرزو و تدبیری کے مطابق) ہمارے لیے مقرر کیا ہوتا ہے (Has been decreed for us) ؛ وہ ہمارا کارساز ہے ؛ لہٰذا مؤمنوں کو ہر حال میں اللہ تعالیٰ ہی (کی نُصرت و رحمت) پر تکیہ کرنا چاہیے (Should trust in) ۔
</item><item>آپ فرما دیجیے کہ تُم ہمارے بار میں جس شے کے منتظر ہو وہ اس کے سوا اور کیا ہوسکتی ہے کہ دو حسنات ، یعنی حسین مسرت انگیز اشیاء (Pleasing and excellent thngs) میں سے ایک حسنہ ہے [ اللہ کی راہ میں شہادت (Martyrdom) یا فتح] ۔ لیکن ہمیں انتظار ہے کہ یا تو اللہ تعالیٰک (اپنے قانون مجازات کے مطابق) تمھیں براہِ راست عذاب دیتا ہے یا ہمارے ہاتھوں عذاب دلواتا ہے۔ تم بھی (نتیجے کاانتظار کرو او رہم بھی تمھارے ساتھ اتنظار کرنے والے ہیں ۔
</item><item>فرما دیجے کہ (منافقو!) تم (بظاہر) بطبیب خاطر (Willingly) خرچ کرو یا بادلِ نخواستہ (Reluctantly) ، تم سے قبول نہیں کیا جائے گا(نمبر ۲۹ ) ، اس لیے کہ تم نافرمان لوگ ہو۔ حواشی نمبر ۲۹ - اللہ کی راہ میں خرچ کرنا عبادت ہے، لیکن عبادت دل سے نہ کی جائے، یعنی وہ جذبۂ عشق الٰہی سے نہ کی جائے تو وہ بے اثر ہوتی ہے ۔ یہی مطلب ہے عبادت کے قبول نہ ہونے کا۔ چنانچہ مولانا حالیـؔ نے اس مفہوم کو عاشقانہ انداز میں اس طرح بیان کیا ہے: ہوتی نہیں قبول دُعا ترکِ عشق کی دہ چاہتا نہ ہو تو دُعا میں اثر کہاں
</item><item>اور اُن کے انفاق، یعنی خرچ کیے ہوئے مال قبول نہ ہونے کا سبب صرف یہ ہے کہ اُنھوں نے اللہ تعالیٰ اور اس کے پیغمبر اعظم وآخر کو تسلیم بالیقین کرنے سے انکار کیا ہے؛ نیز وہ صلوٰۃ کے لیے آتے ہیں تو تُساہل و کسلمندی کے ساتھ؛ اور اللہ کی راہ میں خرچ نہیں کرتے ، مگر سخت ناگواری کے ساتھ ۔
</item><item>(میرے نبی ؐ!) ان کے مال و منال اور آل اولاد (کی کثرت) دیکھ کر آپ ’’رشکانہ ‘‘ (نمبر ۳۰) تعجب نہ کریں، کیونکہ یہی (تعجب خیز) چیزیں اللہ تعالیٰ کے قوانینِ مُکافاتِ عمل و مشیت کے مطابق ان کے لیے دنیا کی زندگی میں وبالِ جان بن جائیں گی، اور وہ حالتِ کفر ہی میں جہنم رسید ہوں گے۔ حواشی نمبر ۳۰ - رشکانہ : رش سے خود وضع کردہ اصطلاح بمعنی رشک آمیز یا رشک آفرین۔
</item><item>اور اللہ کی قسمیں کھا کھا کر یقین دلاتے ہیں کہ وہ تم میں سے ہیں (نمبر ۳۱)، لیکن وہ تم میں سے نہیں ہیں، بلکہ ایک ڈرا- سہما ہم کیش گروہ ہے۔ حواشی نمبر ۳۱ - آیت میں لَمِنْکُمْ ہے ۔اس کا مطلب یہ ہوتا ہے کہ ہمارا دین و کیش وہی ہے جو تمھارا ہے۔
</item><item>(ان کی نفسیاتی کیفیت یہ ہے کہ ) اگر اُنھیں کوئی جائے پناہ (Refuge) یا غاریں (Caverns) یا زیرِ زمین چھپنے کی جگہ (Hiding-place) میسر آجائے تو وہ اُدھر کا رُخ کر لیں اور بے تحاشا بھاگ کھڑے ہوں (Would run in frantic haste)۔
</item><item>ان میں سے ایسے (حریص ) لوگ بھی ہیں جو صدقات، یعنی اموالِ زکوٰۃ کی تقسیم میں آپ پر اعتراض کرتے ہیں (Slander you) ؛ اگر ان میں سے انھیںکچھ مل جائے تو وہ خوش ہوجاتے ہیں، اور اگر ان کو کچھ نہ دیا جائے تو بگڑ جاتے ہیں(Grow resentful) ۔
</item><item>(یہ ان کے لیے دُنیوی و اُخروی حسنہ کا موجب ہوتا ) اگر اللہ تعالیٰ اور اس کے پیغمبرِ اعظم وآخرؐ نے جتنا مال اُنھیں دیا تھا، اس پر قانع ہوجاتے (Would have been contented) اور کہتے : اللہ تعالیٰ ہمارے لیے کافی ہے۔ (نمبر ۳۲) امیدہے اللہ تعالیٰ اپنے فضل و کرم سے ہمیں بہت کچھ عطا کرے گا اور اس کا رسول بھی (ہم سے اِحسان کرے گا)۔ ہم تو اپنے ربِّ (عاشق) سے لَو لگائے ہوئے ہیں(نمبر ۳۳) ۔ حواشی نمبر ۳۲ - ایک اللہ تعالیٰ ہی تمھیں غنی اور خوشحال کرنے، نیز حسنات سے نوازنے کے لیے کافی ہے ؛ لہٰذا تمھیں کسی اور کی حاجت نہیں۔ نمبر ۳۳ - آیت میں ہے : اِنَّآ اِلَی اللّٰہِ رٰغِبُوْن: اس تلمیذ القرآن نے اس کا ترجمہ اس آیۂ مبارکہ کی رُو سے کیا ہے : وَاِلیٰ رَبِّکَ فَارْغَب (الم نشرح ۹۴: ۸) (پیارے نبی ؐ) اپنے ربِّ (عاشق) سے دل یا لَو لگائے رکھیے۔
</item><item>یاد رکھو ! صدقات یا اموالِ زکوٰۃ صرف ان کے لیے ہیں: ۱۔فُقراء: محتاج (The needy ) ؛ وہ لوگ جو اپنے مساوی حق پیداواری یا حق معلوم سے محروم ہوں۔ ۲۔ مسکین: تاجر، صنعت کار، اہلِ حرفہ ، دُکانداروغیرہ وغیرہ ، جن کا کاروبار ، صنعت، حرفت وغیرہ وغیرہ سرمائے کی کمی کی وجہ سے رُک گیا ہو۔ ۳ ۔ عاملین : زکوٰۃ وصول کرنے والے سرکاری کارندے۔ ۴۔ مؤلفۃِ قلوب : ایسے لوگ، جن کی تالیف ِ قلوب کرنا مقصو ہو ، یعنی وہ لوگ جن کے دلوں میں مسلمانوں اور دینِ اسلام کی محبت کی نشوو نما کرنا مقتضائے وقت ہو۔ ۵۔فی الرقاب: جو لوگ دوسروں کی محکومی یا غلامی کی زنجیروں میں جکڑے ہوں۔ ۶۔غارِمین: مقروض (Debtors) جو قرض ادا کرنے کے قابل نہ رہے ہوں، یا وہ لوگ جو قصاص یادِیَت وغیر ہ وغیرہ ادا کرنے سے قاصرہوں ۔ ۷۔فی سبیل اللہ : اللہ کی راہ میں جان و مال سے سعی و جُہد کرنے والے، جیسے مجاہد، تبلیغ قرآن ، اصلاحِ معاشرہ اور فلاح و بہبود کے کام کرنے والے، طالب علم ، قرآن کے ترجمہ و تفسیر یا ایجادو اختراع کرنے کے لیے اپنی زندگی وقف کرنے والے۔ ۸ ۔ابن السبیل: مسافر یا سیاحت کرنے یا باہر سے کاروبار وغیرہ وغیرہ کے لیے آنے والے جو ناگزیر وجوہ کی بنا پر مالی تعاون کے محتاج ہوگئے ہوں۔ یہ اللہ تعالیٰ کا لازمی حکم ہے، اور اللہ تعالیٰ علم کلی رکھنے والا --دانائے کل اور کمال دانشمندی سے اپنے امور سر انجام دینے والا ہے ۔
</item><item>اور انہیں (مُنافقوں) میں ایسے لوگ بھی ہیں جو (اپنی یا وہ گوئی سے ) نبی اکرم ؐ کو ذہنی اذیت پہنچاتے ہیں (Vex) اور کہتے ہیں کہ یہ گوش برآواز ہے( یعنی سب کی سُننے والا، کان کا کچا ہے )۔ آپ فرما دیجیے :(ہاں!وہ) سب کی سننے والا ہے کہ یہ تمھاری بہتری کے لیے ہے (اس لیے کہ ہر کس و ناکس پر اس کے دروازے کھلے ہیں اور وہ اپنی بات اُسے سنا سکتے اور اپنے نقصان اوردُکھ درد وغیرہ وغیرہ کا مداوا کراسکتے ہیں)۔ وہ اللہ تعالیٰ کی باتوںکو تسلیم بالیقین کرتاہے اور(سچے ) مؤمنوں کی مفید باتوں، تجویزوں اور مشوروں پر اعتماد کر تا ہے ۔ اور تم میں سے جو ایمان لائے ہیں ، جیسا ایمان لانے کا حق ہے تو اُن کے لیے رحمت ہے، یعنی ان سے محبت و شفقت اور اِحسان کرنے والا، ان کو علم وحکمت سکھانے، ان کا تزکیہ کرنے، ان کی نُورِ ذات کی تکمیل کرنے اور ان کو دُنیوی و اُخروی حسنہ سے فیضیاب کرنے والا ہے ۔ لیکن جو لوگ اللہ تعالیٰ کے پیغمبر اعظم و آخر ؐ کو آزار پہنچاتے (Molest) ہیں ، اُن کو (اس جُرم کی پاداش میں ) کربناک عذاب (Grievous doom) ملنے والا ہے۔
</item><item>مُومنو ! یہ منافق اللہ تعالیٰ کی قسمیں کھا کھاکر تمھیں (اپنے متعلق) مطمئن و خوش رکھنا چاہتے ہیں، حالانکہ اگر وہ سچے مؤمن ہوتے تو جانتے کہ اللہ تعالیٰ اور اس کا پیغمبر اعظم و آخر ؐ اس بات کے زیادہ مستحق ہیں کہ اُن کو (اپنے ایمان و اعمالِ صالحہ کے ذریعے) خوش رکھتے ۔
</item><item>کیا وہ (منافق) نہیں جانتے کہ جو شخص اللہ تعالیٰ اور اس کے پیغمبر اعظم و آخر (یعنی اسلام کے نظام حیات کلی) کی مخالفت کرتاہے تو (اس سنگین جرم کی پاداش میں ) اس کے لیے آتشِ جہنم (The Fire of the Hell) ہے ، جس میں وہ رہے گا ، اور یہ بہت بڑی ذلت و رُسوائی(Supreme disgrace and Humiliation) ہے ۔
</item><item>یہ منافق (The hypocrites) ڈرتے ہیں کہ کہیں ان کے بارے میں کوئی ایسی سُورت نازل نہ ہوجائے جو ان کے احوال و ظروف یا اسرار و کیفیات سے ان مُسلمانوں کو خبردار کر دے ان کو بتا دیجیے کہ کر لو طنز و مذاق (Scoff) ! اللہ تعالیٰ یقینا اُسے ظاہر کردے گا ، جس کے فاش ہونے کا تمھیں اندیشہ رہتا ہے ۔
</item><item>ٓاگر آپ ان سے دریافت کریں (کہ تم ایسا کیوں کرتے تھے ؟) تو وہی کہیں گے : ہم تو یونہی گپ شپ ماررہے اور دل لگی کر رہے تھے۔ انھیں بتا دیجیے: کیا تم اللہ تعالیٰ اور اس کی آیات یا تعلیمات و احکام اور قوانین نیز اس کے پیغمبر اعظم و آخر ؐ کا مذاق اُڑاتے ہو؟
</item><item>بہانے نہ بنائو (Make you no excuxes)۔ ایمان لانے کے بعد تم نے کفر کیا۔ اگر ہم نے تم میں سے ایک گروہ کی سیِّآت کو (اُن کی توبہ و اِنابت کرنے کے سبب) محو بھی کر دیا تو (ہمارا قانونِ مجازات ) دوسرے گروہ کو ضرور سزا دے گا، کیونکہ وہ مجرم (Guilty) ہیں۔
</item><item>مُنافق مرد اور منافق عورتیں ہم کیش و ہم مشر ب ہیں (نمبر ۳۴) ۔ وہ المنکر (۳۵) کی طرف لگاتے ہیں ، اور المعروف (نمبر۳۶) سے منع کرتے ہیں؛ اور اپنی مٹھیوں کو بند رکھتے ہیں (نمبر ۳۷) ۔ انھوں اللہ تعالیٰ کو فراموش کر دیا ہے (نمبر ۳۸) او راللہ تعالیٰ نے انھیں بھلادیا (نمبر ۳۹) ہے ۔ اصل میں منافق تو ہیں ہی نافرمان و بدکردار۔ حواشی نمبر ۳۴ -بَعْضُھُمْ مِّنم مِنْ بَعْضٍ کا ترجمہ یہ بھی ہوسکتا ہے کہ وہ سب ایک ہی تھیلی کے چٹّے بٹّے ہیں ۔ نمبر ۳۵ - اَلْمُنکَرِ : جس شے ، بات یا کام سے اِنسا ن کی فطرت اور عقلِ سلیم اِبا کرتی ہو۔ مثال کے طور پر سیِّآت ، یعنی غم انگیز و خوف آفرین افعال ؛ جیسے اکتناز و احتکار، بُخل ، بے حیائی، نفاق و دروغ گوئی، فتنہ و فساد، جہل و یاوہ گوئی ، بُہتان طرازی و غیبت گوئی، چوری چکاری، رہزنی ، ڈکیتی، تخریب کاری، قتل و غارت، سلبِ حقوقِ انسانی، خصوصاً مُساوی پیداواری حق معلوم، دُشنام طرازی، شرک و کفر وغیرہ وغیرہ۔ المنکر کی ضد المعروف ہے ۔ ربِّ رحمن نے المنکر سے منع کیا ہے اور المعروف کا حکم دیا ہے ۔ نمبر ۳۶ - اَلْمَعْرُوف- ہر وہ حسین اور دل لگتی بات یا کام جو انسان کی فطرت اور عقلِ سلیم کو مرغوب دلپسند ہو۔ مثال کے طور پر، حسنات ، یعنی خیر و بر، عدل و احسان، مالی تعا ون، رحم و کرم ، علم و حکمت، انفاق فی سبیل اللہ، سچ ، حُسنِ عمل وغیرہ وغیرہ ۔ نمبر ۳۷ - یَقْبِضُوْنَ اَیْدِیَھُمْ کا مطلب ہے، مال و دولت کو جمع کرکے رکھنا اور اللہ کی راہ میں خرچ نہ کرنا ، جسے بُخل کرنا کہتے ہیں ۔ بالفاظِ دیگر، زکوٰۃ دینا العفو، الماعون دینا نہ قرضِ حسنہ، کسی سے احسان یا مالی تعاون نہ کرنا؛ نیز لوگو ں کو مُساوی پیداوری حق معلوم نہ دینا ۔ نمبر ۳۸ - اللہ تعالیٰ کو فراموش کردینے کا مطلب ہے، اس کے قوانین و احکام اور تعلیمات ، نیز اس کی بے قیاس موضوعی و معروضی (Subjective and objective) نعمتوں اور انعام و اکرام کو بھلا دینا ۔ نمبر ۳۹ - اللہ تعالیٰ کے فراموش کردینے کا مطلب ہے اللہ تعالیٰ کا انھیں اپنی رحمت و مغفرت اور نُصرت و ہدایت سے محروم کر دینا۔
</item><item>اللہ تعالیٰ (اپنے قوانینِ احترام آرزو و مجازات کے مطابق) منافق مردوں او رمنافق عورتوں، نیز کھلے منکرانِ نظامِ اسلام (نمبر ۴۰) سے آتش جہنم کا وعدہ کرتا ہے (نمبر ۴۱) جس میں وہ رہیں گے (جیسا کہ وہ دُنیا میں اپنے آتشکدۂ دل میں رہتے ہیں ، اس لیے ) یہ ان ک حسبِ حال ہے ۔ اور ان پر اللہ کی لعنت ہے (نمبر ۴۲) یعنی وہ اپنے نفاق وکفر کے رد عمل سے رب رحمن کی رحمت و مغفرت و ہدایت سے مسلسل دورہوتے جارہے ہیں اور سدا قائم و دائم رہنے والا عذاب ان کا متنظر ہے Lasting and edduring torture and anguish are awaitin gthem )۔ حواشی نمبر ۴۰ - منافق اور کافر میں ایک بنیادی فرق یہ ہے کہ مُنافق اللہ تعالیٰ کے نظام ِ اسلام یا نظامِ حیات کلی کو (زبان سے ) مان کر بھی (دل سے )نہیں مانتا ؛ جبکہ کافر اُسے ماننے سے صاف انکار کرتا ہے ۔ کیا یہ حقیقت نہیں کہ بشمولِ پاکستان ، کسی ملک میں قرآن و سنہ کے مطابق نظامِ اسلام ، یعنی اُس کے بنیادی ادارے ، جوصلوٰۃ و زکوٰۃ او رامر بالمعروف و نہی عن المنکر ہیں ، قائم ہیں؟ اگر ایسا ہے تو پھر مسلمان سوچیں کہ کہیں وہ منافق تو نہیں۔ نمبر۴۱ - وعدہ کرنے میں یہ عبرت انگیز طنز ہے کہ منافق اور کافر سَمَندر سرشت یا آتشکدۂ دل کے پُجاری ہوتے ہیں، لہٰذا اُن کی سرشت وآرزو کے مطابق رب رحمن اُن کو آتشکدۂ جہنم دینے کا وعدہ کرتا ہے ۔ نمبر ۴۲ - اللہ تعالیٰ کی لعنت کا ایک مطلب یہ بھی ہے کہ اُس کے نظام حیات کلی کے پوشیدہ یا کھلے منکر اُس کے بے قیاس دُنیوی واُخروی فیوض و فوائد اور دُنیوی و اُخروی حسنہ سے محروم رہتے ہیں۔
</item><item>مُنافقو! تمھاری نفسیاتی حالت او ربد کرداری ان لوگوں ایسی ہے جو تم سے پہلے ہو گزرے ہیں۔ وہ قوت و سطوت میں تم سے کہیں زیادہ تھے، اور مال و منال اور آل اولاد کی کثرت (Affluence) میں تم سے بڑ ھ چڑھ کے تھے انھوں نے دُنیا میں اپنے حصے یا تمتع یا تھوڑی مدت کے لیے استفادہ کیا (اور چل دیے ) ۔ چنانچہ تم نے بھی اپنے حصے سے تمتع کیا ہے ، جس طرح انھوں نے اپنے حصے سے تھوڑا سا فائدہ اُٹھا یا تھا، جو تمھارے متقدمین یا پیشرو تھے ۔ چنانچہ تم بھی اسی طرح یاوہ گوئیاں کرتے ہو (Prate) ؛ جس طرح وہ کیا کرتے تھے ۔ اس کے نتیجے میں (اللہ تعالیٰ کے قانونِ مُکافاتِ عمل کے مطابق) ان کے اعمال(حسنہ) کے ثمرات دُنیا اور آخرت دونوں میں اکارت جائیں گے ۔ یہی لوگ حقیقت میں حسنات کے اعتبار سے خسارے میں رہنے والے (اہلِ نار )ہیں ۔
</item><item>کیا ان کے پاس ان لوگوںکی سر گذشت نہیں پہنچی(یعنی انھوں نے نہیں سنی) جو اُن سے پہلے تھے ؛ (مثلاً) نوح ؑ کی قوم اور ثمود کی قوم ؛ نیز ابراھیم ؑ کی قوم، اہل مدین (شعیب ؑ کی قوم) اور ان کے جن کی بستیاں (قانونِ مُجازات کے مطابق) تباہ و برباد کر دی گئی تھیں ۔ ان کے پاس اُن کے رسول ؐ واضح احکام او ردلائل محکم لے کر آئے تھے (لیکن اُنھوں نے ان کو تسلیم بالیقین نہ کیااور جُرم کی پاداش میںہلاک و برباد ہوگئیں) ۔ اللہ تعالیٰ یقینا ( اپنی حمتِ بے پایاں اور مشیت کی وجہ سے) ان پر ظلم کرنے والا نہ تھا، لیکن انھوں نے خود اپنے آپ پر ظلم کیا تھا۔
</item><item>(منافق مردوں اور عورتوں کے شعار کے برخلاف ) مؤمن مردوں اور مؤمن عورتوںکا شعار یہ ہے کہ وہ ایک دوسرے کے حامی و دوست ہیں ۔ وہ المعروف (نمبر ۴۳) (خیر و حسنہ) کی تائید کرتے ہیں اور المنکر (شرو سیِّئہ) سے منع کرتے ہیں (یہ ان کا شعارِزندگی ہے ) ؛ نیز صلوٰۃ قائم کرتے اور زکوٰۃ دیتے ہیں ؛ او راللہ تعالیٰ اور اس کے پیغمبر اعظم وآخر ؐ کی فرمانبرداری کرتے ہیں )۔ (اس کے صلے میں) اللہ تعالیٰ ان پر بالضرور رحمت ارزانی کرے گا۔ یاد رکھو! اللہ تعالی صاحب سطوت و غلبہ- بے انتہا دانا و بینا اور کمال دانشمندی سے اپنے اُمور سر انجام دینے والا ہے ۔ حواشی نمبر ۴۳ - المعروف اور المنکر کی مُصطلحات کے معانی کے لے دیکھیے آیہ ۶۷۔
</item><item>اللہ تعالیٰ مؤمن مردوں اور مؤمن عورتوں سے (خوب سے خوب تر ) بہشتوں (نمبر ۴۴) کا وعدہ کرتا ہے (ان کی آرزوئے جنتِ قرۃ العین کے پیشِ نظر اور اس لیے بھی کہ انھوں نے دنیا کی زندگی میں اپنے ایما ن و حُسن عمل کے ذریعے اپنے اندر جنت بسائی ہوئی تھی)۔ ان بہشتی باغات کے دامن میں(ان کے جمالیاتی ذوق کی تسکین کے لیے ) چشمے رواں دواں ہوں گے۔ وہ ان خوب سے خوبتر باغاتِ الحیوانی میں ہمیشہ رہیں گے؛ اور (ان کے لیے ) باغاتِ جاودانی میں حسین و پاکیزہ سکونت گاہیں ہوں گی۔ لیکن اللہ تعالیٰ ، یعنی الٰہ جمیل یا محبوب و جانِ تمنا کی رضا ، یعنی رنگِ دوام سے مزین گاہِ عاشقانہ (اہل عشق و رضا کے لیے دیگر تمام نعمتوں سے ) احسن و اعلیٰ نعمت (Felicity) ہوگی۔ یہی (اصل میں) عظیم الشان کامیابی (Supreme trirumph) ہے ۔ حواشی نمبر ۴۴ - یہ آیۂ جمیلہ چاہتی ہے کہ اس میں جمالیاتی نُقطۂ نظر سے غورو فکر کیا جائے ۔ ایسا کرنے سے یہ حقیقت منکشف ہوتی ہے کہ جنت قرۃ العین اپنے جمیل و جلیل مناظر، دلکش و نظرافروز نظاروں، حسین و پاکیز سکونت گاہوں ، امن و سلامتی کی حیاتِ طیب اور خوبصورت و شیریں نعمائے جاودانی کے اعتبار سے ’’مثالی شہر‘‘(Ideal city ) ہے۔
</item><item>اے میرے نبی! (متحارب) کافروں او رمنافقوں کے خلاف جہاد کرو ، اور ان پر پوری قوت سے دبائو ڈالو ۔ دیکھو! اُن کے رہنے کی جگہ جہنم ہے، او روہ سفرِ زندگی کی نہایت بھیانک منزلِ آخر ہے۔
</item><item>وہ اللہ کی قسمیں کھا کھا کر کہتے ہیں کہ انھوں نے وہ (مذموم ) بات نہیں کی، حالانکہ انھوں نے یقینا کافرانہ بات کہی تھی؛ اور اسلام لانے کے بعد کفر کیا (Renounced)۔ اُنھوںنے وہ کچھ کرنے کا منصوبہ بنایا جسے وہ نہ پاسکے۔ انھیں صرف اس بات کا بُغض ہے کہ اللہ تعالیٰ اور ا س کے رسول ؐ نے انھیں اُس (اللہ تعالیٰ)کے فضل سے بے احتیاج و تونگر کر دیا ہے۔ اگر وہ پشیمان ہو کرا للہ تعالیٰ سے رجوع کریں تو اُن کے لیے بہتر ہے ۔ اگر وہ باز نہ آئے تو اللہ تعالیٰ کا قانونِ مُکافاتِ عمل ) اُنھیں دُنیا اور آخرت میں المناک اذیتیں دے گا ؛ نیز رُوئے زمین پر اُن کا کوئی حامی ہوگا نہ مددگار ۔
</item><item>اور ان میں سے بعض لوگوں نے اللہ تعالیٰ سے عہد کیا تھا (Made a covenant) کہ اگر اللہ تعالیٰ اپنے فضل و کرم سے ہمیں (مال و دولت سے) نوازے گا تو ہم ضرور اس کی راہ میں خرچ کریں گے، یعنی لوگوں سے اِحسان یا مالی تعاون کریں گے؛ اور عدل و احسان کرنے والوں میں سے ہوجائیں گے ۔
</item><item>پھر جب اللہ تعالیٰ نے اپنے فضل و کرم سے اُنھیں (مال و دولت) عطا کیا تو وہ اس میں بُخل کرنے لگے، یعنی وہ زکوٰۃ، العفو، قرضِ حسنہ، الماعون دینے اور اہلِ احتیاج سے مالی تعاون کرنے سے احتراز کرنے لگے۔ وہ اپنے عہد سے برگشتہ ہوگئے اور ابھی تک وہ رُو گردانی کررہے ہیں۔
</item><item>چنانچہ اس کا نتیجہ (Consequence) یہ نکلا کہ اللہ تعالیٰ کے قانونِ مُجازات و احترام آرزو نے ان کے دلوںمیں نفاق (Hypocrisy) کو اس روزِ (قیامت) تک کے لیے جما دیا جب وہ اس کے حضور پیش کیے جائیں گے، اس لیے کہ انھوں نے اللہ تعالیٰ سے جو عہد کیا تھا ، اس سے منحرف ہوگئے تھے ، اور بدیں وجہ کہ جھوٹ بولنا ، ان کا شعار بن چکا تھا۔
</item><item>کیا وہ نہیں جانتے کہ اللہ تعالیٰ اُن کے بھیدوں اور خفیہ مشاورتوں کو خوب جانتا ہے ؟ اور یقین جانو کہ اللہ تعالیٰ کل غیّبات (= اُمورِ غیبیہ یا پوشیدہ باتوں ) کا علم کلی رکھنے والا ہے۔
</item><item>ان مُنافقوں کا یہ حال ہے کہ مؤمنوں میں جو (خوشحال ہیں اور ) خوشدلی سے صدقات دیتے ، یعنی لوگوں سے احسان یا مالی تعاون کرتے ہیں ، انھیں (ریاکاری کا ) طعنہ دیتے ہیں؛ اور (جو مؤمن احسان کرنے کی استطاعت نہیں رکھتے)؛ لیکن راہِ حق میں جدو جہد کرتے ہیں ، منافق ان کی (بے نیازی) پر تمسخر کرتے ہیں (Deride them) ؛ لیکن نہیں جانتے کہ اللہ تعالیٰ (کا قانونِ مجازات) ان کی حماقت پر خندہ زن ہے اور ان کو کربناک اذیتیں (Painful tortures) دے گا۔
</item><item>(میرے نبی ؐ!) آپ ان منافقوں کے لیے مغفرت کی دعا مانگیں یا نہ مانگیں(ان کی سیِّآت محو ہوجانے والی نہیں ہیں )۔ اگر آپ ست بار (یا سینکڑوں بار) ان کے لیے مغفرت کی دُعا مانگیں، اللہ تعالیٰ (کا قانِ مُجازات) ان کی سیِّآت کو ہرگز مٹانے والا نہیں۔ وجہ یہ ہے کہ انہوں نے اللہ تعالیٰ اور اس کے پیغمبر اعظم و آخر کے ساتھ کفر کیا ہے، یعنی اُن کے نظامِ اسلام کو تسلیم بالیقین کرنے سے اِنکار کیا ہے۔ دیکھو ! جو لوگ راہِ راست سے الگ ہوجائیں ، اللہ تعالیٰ کا (قانونِ ہدایت و تقویٰ ) انھیں راہِ رست پر نہیں لگاتا، کیونکہ انہیں آرزوئے ہدایت ہی نہیں ہوتی ۔
</item><item>(جنگِ تبوک میں ) پیچھے چھوڑ دیے جانے والے اللہ تعالیٰ کے رسولؐ کے پیچھے بیٹھ رہنے پر خوش ہوئے ۔ ان پر اللہ کی راہ میں، یعنی اس کے نظام اسلام او رمسلمانوں کی بقا کے لیے اپنے مال و منال او رجسم و جان کے ساتھ جہاد کرنا بارِ گراں تھا ۔ اوروہ (ایک دوسرے سے) کہتے تھے :’’اس سخت گرمی میں (جہاد کے لیے ) نہ نکلو‘‘! ان پر واضح کر دیں کہ آتشِ جہنم کی تمازت اس گرمی سے بہت زیادہ شدید (Fierce) ہے ۔ کاش! وہ یہ سمجھتے ، یعنی عقل و فکر سے کام لیتے!
</item><item>اب تھوڑا سا ہنس لیں، خوش ہولیں۔ بالآخر ان سیِّآت کے بدلے، جو انھوں نے کمائی ہیں ، کثرت سے گریہ و زاری کرنا پڑے گی۔
</item><item>(اس غزوہ کے بعد) اگر اللہ کا کرنا ایسا ہوا کہ آپ کا ملنا مُنافقوں کی جماعت سے ہوجائے اور وہ (دوسرے موقع پر ) آپ سے جہاد کے لیے نکلنے کی اجازت مانگیں تو آپ ان سے صاف کہہ دیں کہ اب تم کبھی میرے ساتھ جہاد کے لیے نہیں جاسکتے، اور نہ میرے ساتھ ہو کر دشمنوں سے لڑ سکتے ہو، اس لیے کہ تم نے پہلی مرتبہ(جہاد کے لیے نکلنے پر) گھر میں بیٹھنے کو ترجیح دی تھی ۔ اب پیچھے رہنے والوں (عورتوں ، بوڑھوں ، معذوروں ، بیماروں ، بچوں) کے ساتھ ہمیشہ کے لیے بیٹھے رہو (اور جہاد کے دُنیوی و اُخروی فوائد و فیوض سے محروم رہو ) ۔
</item><item>(میرے نبی ؐ) ان منافقوں میں سے اگر کوئی مر جائے تو اُس کی صلوٰۃِ (جنازہ) کبھی نہ پڑھنا، اور نہ اُس کی قبر پر (دُعائے مغفرت کے لیے) کھڑا ہی ہونا، اس لیے کہ وہ اللہ تعالیٰ (کے قوانین و احکام) اور اس کے پیغمبرِ اعظم و آخر ؐ کی رسالت و سنتِ حسنہ) کو تسلیم بالیقین کرنے سے انکار کرتے رہے، او رمرے تو نظامِ اسلام سے باہر تھے ۔
</item><item>اوران کے مال و منال اور آل اولاد ( کی کثرت) دیکھ کر آپ ’’رشکانہ‘‘ تعجب نہ کریں، کیونکہ یہی (تعجب خیز ) چیزیں اللہ تعالیٰ کے قوانینِ مُکافاتِ عمل و مشیت کے مطابق دُنیا کی زندگی میں ان کے لیے وبالِ جان بن جائیں گے اور حالتِ کفر ہی میں وہ جہنم رسید ہوں گے ۔
</item><item>اور جب کوئی سورت نازل ہوتی ہے کہ اللہ تعالیٰ (کے احکام ) کو تسلیم بالیقین کرو، اور اس کے پیغمبر اعظم و آخرؐ کی معیت میں جہاد کرو تو منافقین میں سے جو صاحبِ ثروت و استطاعت ہیں وہی آپ سے رخصت مانگتے ہیں (Ask you for exemption) اور کہتے ہیں کہ ہمیں جانے دیجیے کہ ہم بھی قاعدین، یعنی جہاد سے مستثنیٰ کیے ہوئوں اور پیچھے بیٹھ رہنے والوں کے ساتھ بیٹھے رہیں (اُن کی دیکھ بھال وغیرہ وغیرہ کے لیے) ۔
</item><item>اُنھوں نے (مردانِ میدان بننے کے بجائے ) جہاد سے مستثنیٰ عورتوںکی طرح معذوروں، بُوڑھوں وغیرہ وغیرہ کی طرح بننا یا گھروں میں رہنا پسند کیا تو (اللہ تعالیٰ کے قوانینِ احترامِ آرزو و مجازات کے مطابق) ان کے دل و دماغ پر چھاپ لگ گئی، یعنی ان کا قلبی نظام معطل ہوگیا اوروہ سمجھتے بوجھتے ہی نہیں (یعنی وہ جہاد کی غیر معمولی افادیت و اہمیت کے ادراک و فہم کے قابل ہی نہیں رہے) ۔
</item><item>لیکن پیغمبر اعظم و آخر ؐ اور اہل ِ ایمان جو آ پ کے ساتھ اپنے مال و منال اور جسم و جان کے ساتھ جہاد کرتے ہیں تو یقینا یہی لوگ ہیں جن کے لیے خیرات یعنی، حسنات ) = مسرت انگیز نعمتیں اور کامیابیاں ہیں ، او روہی نشو و نما اور مراد پانے والے ہیں۔
</item><item>ان کے لیے اللہ تعالیٰ نے (خوب سے خوبتر) الحیوانی باغات تیار کر رکھے ہیں ، جن کے دامن میں چشمے رواں دواں ہیں، ان میں وہ ہمیشہ رہیں گے۔ یہ از بس جلیل و اعلیٰ امیابی ہے (This is the sublime and supreme triumph) ۔
</item><item>اعراب، یعنی عرب کے بادیہ نشینوں میں سے حیلہ ساز لوگ آپ ؐ کے پاس آئے کہ اُنھیں بھی (جہاد میں شریک نہ ہونے کی ) رخصت مل جائے؛ او رجو لوگ گھروں میں بیٹھے رہے، انھوں نے اللہ تعالیٰ اور اس کے پیغمبر اعظم و آخر ؐ سے جھوٹ بولاتھا۔ ان لوگوں میں سے جنھوں نے نظامِ اسلام ماننے سے انکار کیا، اُن کو (اس کی پاداش میں) اذیتناک عذاب ضرورآلے گا۔
</item><item>البتہ جو لوگ بوڑھے، ناتواں یا بیمار ہیں ، یا جن کے پاس مصارفِ جہاد کے لیے وسائل نہیں، اگر وہ پیچھے رہ جائیں تو کوئی مضائقہ نہیں، بشرطیکہ وہ اللہ اور اس کے رسول ( کے نظام اسلام) کی خیر خواہی میں کوشاں رہیں ۔ ایسے لوگوں سے احسان یا مالی تعاون کرنے والوں کرپر کوئی وجہ الزام نہیں۔ اور اللہ تعالیٰ تو ہے ہی سیِّآت مٹانے اور ان سے تحفظ فراہم کرنے والا - بے حد ترس کھانے در گزر کرنے ، دکھ درد دُور کرنے اور رحمت ارزانی کرنے والا۔
</item><item>نیز (پیچھے رہ جانے والے ) وہ لوگ بھی موردِ الزام نہیں (جن کے پاس سواری نہ تھی ) اور وہ آپ کے پاس ( یہ درخواست لے کر ) آئے کہ اُن کے لیے سواری کا انتظام کر دیں۔ (لیکن بے سرو سامانی کا یہ عالَم تھا کل ) آپ ؐ کو مجبوراً کہنا پڑا ؛’’(دیکھو! میں کیا کروں کہ ) میرے پاس تمھاری سواری کے لیے کچھ نہیں ‘‘۔ اُنھیں (بادل نخواستہ ) لوٹنا تو پڑا ، مگر اس حالت میں کہ اُن کی آنکھیں اشکبار تھیں ۔ انھیں رنج تھا کہ افسوس اُن کے پاس بھی کچھ بھی تو نہیں کہ جہاد میں شریک ہونے کے لیے سواری وغیرہ خریدنے پر خرچ کرسکتے ۔
</item><item>اصل میں موردِ الزام وہ لوگ ہیں جو بے احتیاج و خوشحال ہونے کے باوجود (جہاد میں شریک نہ ہونے کی رُخصت مانگتے ہیں۔ اُنھوں نے جہاد سے مستثنیٰ عورتوں، بوڑھوں، اپاہجوں، بیماروں، ناتوانوں اور بچوں کے ساتھ گھروں میں رہنا پسند کیا، لہٰذا اللہ تعالیٰ (کے قانونِ احترامِ آرزو ) نے ان کے دل و دماغ پر چھاپ لگا دی ہے، یعنی ان کا قلبی نظام معطل کر دیا ہے ؛ نتیجۃً، وہ جانتے بوجھتے نہیں ( کہ وہ جنت کی راہِ راست پر سفرِ زندگی کر رہے ہیں یا دوزخ کی راہوں پر) ۔
</item><item>جب آ پ اُن (یعنی جہاد میں بلا وجہ شریک نہ ہونے والوں) کے پاس لَوٹ کر آئیں گے تو وہ معذرتیں پیش کریں گے (They would prersent excuses)۔ آپ فرما دیجیے گا: ’’عذر پیش نہ کرو! ہم تم پر ہرگز یقین نہیں کریں گے، ا س لیے کہ اللہ تعالیٰ نے تمھارے احوالِ واقعی سے آگا کر دیاہے ۔ اب اللہ اور اس کا پیغمبرِ اعظم و آخر ؐ تمھارے اعمال پر نگاہ رکھیں گے (Would keep an eye on your deeeds ) ۔ انجام کار، تم (بروزِ قیامت، رب) عالم الغیب والشہادۃ، یعنی مرئی و غیر مرئی (Visible and invisible ) جاننے والے کے حضور لَوٹائے جائو گے، پھر وہ سب کچھ تمہیں بتادے گاجو تم کرتے رہے تھے ، یعنی وہ تمھارا عمر بھر کا کچا چٹھا تمھیں دکھائے گا‘‘(نمبر ۴۵) ۔ حواشی نمبر ۴۵ - اللہ تعالیٰ نے ہر انسان کے حلق میں ایک غیر مرئی اور ناقابل بیان اُلوہی حلقومی کیسٹ نصب کر رکھا ہے ۔ روزِ حساب و جزا وہ کیسٹ اللہ تعالیٰ کے حکم سے چلنے لگے گا ؛ اور ہر شخص اپنے ٹیلی ویژن پر اپنی عمر بھر کی متحرک و گویا تصویر دیکھے گا اور سُنے گا (الاسراء ۱۷:۱۳)
</item><item>(مسلمانو!) جب تم (غزوۃ تبوک سے ) لوٹ کراُن کے پاس جائو گے تو وہ تمھیں اللہ کا واسط دے کرکہیں گے کہ ان (کے جہاد میںشریک نہ ہونے کے قصور)صرف نظر کرو۔تم اُن سے رُخ موڑ لوکہ (وہ قلب و خُلق اور کردار کے لحاظ سے) سخت نجس ہیں،اور اُن کاآخری ٹھکانہ جہنم ہے ۔یہ اُن کی کمائی (ہوئی سیآت) کا صلہ ہے۔
</item><item>وہ تم سے قسمیں کھاتے ہیں(Swear to you) تاکہ تُم اُن سے خوش ہو جائو، (لیکن تم اُن سے خوش نہ ہونا، بالفرض) اگر تم اُن سے خوش ہو بھی گئے تو اللہ تعالیٰ دائرۂ اسلام سے نکل جانے والے لوگوں سے خو ش ہونے کا نہیں، یعنی اس کا قانونِ مجازات و مشیت فاسقوں کو مغفرت و رحمت سے نوازنے والا نہیں۔
</item><item>صحرائی عرب (Desert Arabs) کفر اور نفاق میں سب سے زیادہ سخت اور اکھڑ ہیں؛ مگر اللہ تعالیٰ کے احکام سے جو اُس نے اپنے پیغمبر اعظم و آخرؐ پر نازل کیے ہیں ؛ ناواقف ہونے کی وجہِ جواز رکھتے ہیں (کیونکہ ذرائع علم و حکمت ان کی دسترس سے باہر ہیں) ؛ اوراللہ تعالیٰ علمِ کلی رکھنے والا - انتہائی دانشمند او رکمال دانشمندی سے اپنے اُمور سرانجام دینے والا ہے۔
</item><item>اان صحرائی عربوں میں ایسے لوگ بھی ہیں جنھیں نظامِ اسلام کے لیے جو کچھ خرچ کرنا پڑتا ہے، اُسے تاوان سمجھتے ہیں؛ اور تمھارے لیے حوادثِ زمانہ کے انتظار میں رہتے ہیں (تاکہ اس طرح انھیں نظامِ اسلام سے نکلنے اور زکوٰۃ اور العَفو دینے سے چھٹکارا مل جائے ، لیکن اُن کے نفاق و کفر کی پاداش میں)؛ بھیانک گردشِ زمانہ آئے گی تو انھیں پر آئے گی، اس لیے کہ اللہ تعالیٰ سب کچھ سننے والا - سب کچھ جاننے والا ہے ۔
</item><item>اور انہیں صحرائی عربوں میں ایسے بھی ہیں جو اللہ تعالیٰ (کے قوانین و احکام او رتعلیمات) اور یوم آخر (Last Day) ، یعنی روزِ قیامت ، روزِ نشأۃِ ثانیہ اور روزِ حساب و جزا کو تسلیم بالیقین کرتے ہیں، اور اس (نظام اسلام کے لیے مال و دولت میں سے) جو خرچ کرتے ہیں، اُسے قربِ الٰہی ، تقرب الی اللہ اور اس کے پیغمبر اعظم و آخر ؐ کی دعائوں (اور حسین خواہشات) کا وسیلہ سمجھتے ہیں۔ سُن رکھو! ان کا یہ خرچ کرنا، اُن کے لیے واقعی تقرب الی اللہ کا وسیلہ ہی ہے۔ اللہ تعالیٰ یقینا انھیں اپنی رحمت یا جنت قرۃ العین میں داخل کرے گا، یا انھیں دُنیوی و اُخروی حسنہ سے نوازے گا۔ یقین مانو کہ اللہ تعالیٰ سیِّآت کو مٹانے اور ا ن سے تحفظ فراہم کرنے والا - بے انتہا ترس کھانے، دُکھ درد ُور کرنے اور بار بار رحمت ارزانی کرنے والا ہے ۔
</item><item>اولین مہاجروں اور انصار میں سے جنھوں نے نظامِ اسلام کو قائم کرنے میںپہل کی، اُن سے، نیز ان سے جنھوں نے ان کے احسن طریقے سے پیروی کی، اللہ تعالیٰ خوش ہوا اور ہے ، اور وہ اس سے خوش ہوئے اور ہیں۔ اور ان کے لیے( خوب سے خوبتر الحیوانی) باغات تیار ہیں ، جن کے دامن میں چشمے رواں دواں ہیں، وہ ان میںہمیشہ (عالمِ کیف و سُرور میں) رہیں گے ؛ یہ( انسان کی) عظیم الشان کامیابی و کامرانی ہے ! ۔
</item><item>اور صحرائی عربوں میں سے جو تمھارے مضافات میں ، یعنی آس پاس بستے ہیں، کچھ منافق ہیں؛ اور نفاق، مدینہ کے باشندوں میں سے ایک گروہ کی، سرشت بن چکا ہے۔ آپ انھیں نہیں پہچانتے،(لیکن ) ہم انھیں پہچانتے ہیں۔ ہم (اپنے قانونِ مجازات کے مطابق) انھیں عنقریب دو مرتبہ سزا دیں گے (Chastise them twice) پھر وہ بڑے بھیانک عذاب کی طرف لَوٹائے جائیں گے ۔
</item><item>اور کچھ دوسرے لوگ بھی ہیں جنھوں نے اپنے قصوروں کا اعتراف کر لیا ہے (Have confessed their faults)۔ انھوں نے حسین اعال کو عملِ سُوء کے ساتھ خلط ملط کر دیا تھا۔ (اب انھوں نے چونکہ پشیمان ہو کر اللہ تعالیٰ سے رجوع کیا ہے، لہٰذا) اللہ تعالیٰ ضرور( اپنے قانونِ انابت و اجابت کے مطابق ) اُن سے رجوع برحمت کرے گا، اس لیے کہ وہ تو ہے ہی سیِّآت مٹانے اور ان سے تحفظ دینے والا - بے انتہا ترس کھانے، دلِدّر دُور کرنے، درگزر کرنے اور رحمت ارزانی کرنے والا۔
</item><item>ان کے مال و منال میں سے صدقہ ، یعنی زکوٰۃ (قانوناً) وصول کر و (کہ یہ حکم الٰہی ہے) ، اور اس سے مال و منال کے ذریعے اُن (کے دل و دماغ اور اخلاق و کردار) کی تطہیر کرنے اور ا ن کی صلاحیتوں (Potentials) کو قوۃ سے فعل میں لانے اور ان کی نشوو نما دینے کا اہتمام کرو؛ نیز اُن کو دُعائیں دو، اس لیے کہ آپ کی دُعا ان کے لیے موجب تسکین (Solace)ہوتی ہے ۔ اور اللہ تعالیٰ تو ہے ہی سب کچھ سننے والا - سب کچھ جاننے والا۔
</item><item>کیا وہ نہیں جانتے کہ اللہ تعالیٰ ہی اپنے بندوں کی توبہ قبول کر تا ہے، یعنی اپنے نادم و پشیمان بندوں سے رجوع برحمت کرتا ہے ؟ اور (مسلم حکمرانوں کے ذریعے ) زکوٰۃ وصول کرتا ہے؛ نیز اللہ تعالیٰ ہی ہے جو بار بار رجوع برحمت کرنے والا- بے انتہا ترس کھانے دلِدّردُور کرنے، درگذر کرنے اور بار بار رحمت ارزانی کرنے والا ہے۔
</item><item>آپ ان سے کہیں کہ اب عمل کیے جائو۔ اللہ تعالیٰ دیکھے گا کہ تم کیسے عمل کرتے ہو ، نیز اس کا پیغمبر اعظم وآخرؐ او رمؤمن بھی یہ دیکھیں گے ۔ اور تم عنقریب ، مرئی و غیر مرئی یا حاضر و غیب کے جاننے والے کی طرف لَوٹائے جائو گے ، پھر وہ تمھیں سب بتا دے گا جو تم نے کیا دھرا ہوگا (نمبر ۴۲)۔ حواشی نمبر ۴۲ - روزِ جزا ہر فردِ بشر اللہ تعالیٰ کے حکم سے اپنے الوہی حلقومی وی۔ سی ۔ آر پر اپنے عمر بھر کے اعمال کی متحرک و گویا تصویر خود دیکھ لے گا۔
</item><item>ابھی چند لوگوںکا معاملہ اللہ تعالیٰ کے حُکم آنے تک معرضِ التواء میںہے (Has been held in suspense) ۔ دیکھنا یہ ہے کہ وہ (اپنے قوانینِ احترامِ آرزو و مشیت کے مطابق) اُنھیں کیفر کردار تک پہنچاتا ہے یا ان سے رجوع برحمت کرتا ہے ۔ اور اللہ تعالیٰ دانائے کل - نہایت دانشمند اور کمال دانشمندی سے اپنے امور سر انجام دینے والا ہے۔
</item><item>منافقین میں سے ایسے لوگ بھی ہیں ، جنھوں نے اس غرض سے مسجد تعمیر کی ہے کہ (اسلام کے نظام حیات کلی کو ) نقصان پہنچائیں ، کفر پھیلائیں او رمؤمنوں کے درمیان تفرقہ (Disunity) ڈالیں (نمبر ۴۷) ، اور ان لوگوں کے لیے کمین گاہ مہیا کریں جو اللہ تعالیٰ اور اسے کے پیغمبر اعظم وآخر ، یعنی اُن کے نظامِ اسلام کے خلاف جنگ کر چکے ہیں ۔ اب قسمیں کھا کھا کر کہیں گے کہ ہماری نیت تو صرف خیر و حسنہ تھی، لیکن اللہ تعالیٰ شہادت دیتا ہے کہ یہ جھوٹے (Liars) ہیں ۔ حواشی نمبر ۴۷ - مسجد ضرار: کیا پاکستان میں ایک ہی محلے یا بازار میں مختلف فرقوں کی مساجد مسلمانوں میں تفرقہ ڈالنے پر دلالت نہیں کرتیں ؟ کیا ہر فرقے کی مسجد، مسجد ضرارنہ ہوئی ؟ کیاقرآن حکیم کی رُوسے فرقہ بندی شرک نہیں ہے؟ دیکھیے ایسی مسجد میں صلوٰہ قائم کرنے کے متعلق اللہ تعالیٰ کیا ارشاد فرماتا ہے :
</item><item>آپ اس مسجد میں (جو ضرار) ہے قیام صلوٰۃ کبھی نہ کریں (بلکہ) وہ مسجد جس کی بنیاد روزِ اول ہی سے تقویٰ(یعنی آرزوئے ہدایت اور خشیتِ ضلالت ) پر رکھی گئی ہے ، اس بات کی زیادہ حق دار ہے کہ آپ اس میں قیامِ(صلوٰۃ) کریں ا۔ اس میں ایسے مردانِ (خدا)آتے ہیں جو پاکیزہ اور پاک دل و پاکبازرہنا چاہتے ہیں ، اور اللہ تعالیٰ بھی پاکیزہ و پاکدامن لوگوں کو عزیز رکھتا ہے۔
</item><item>(ذرا سوچو تو سہی! ) کیا وہ شخص جس نے اپنی عمارت کی اساس(Foundation) اللہ تعالیٰ کی آرزو و خشیت اور خوشنودی (Good Pleasure) پر اُٹھائی ہو، بہتر ہے یا وہ شخص جس نے اپنی عمارت کی بنیاد ریت کے گرتے ہوئے دودے کی لگار (= کنارے = Brink ) پر اُٹھائی او روہ اسے لے کر آتشِ جہنم میں جا گری؟ یاد رکھو ! اللہ تعالیٰ کا(قانونِ مُجازات) اپنے اوپر اور دوسروں پر جو رو ستم کرنے والوں کو راہِ راست پر نہیں لگاتا۔
</item><item>یہ عمارت جو انھوں نے بنائی ہے ، اُ ن کے دلوں میںشک و اضطراب Suspicion and commotion) کا تیر نیمکش ) بنی رہے گی، یہاں تک کہ ان کے دل(شدتِ خلش سے) پاش پاش ہوجائیں(Are torn to pieces) ۔ یاد رکھو! اللہ تعالیٰ علم کلی رکھنے والا - انتہائی دانشمند او ر کمال دانشمندی سے اپنے اُمور سر انجام دینے والا ہے ۔
</item><item>یقین مانو کہ اللہ تعالیٰ نے مؤمنوں کو جنت (قرۃ العین) دینے کے عوض اُن کے جسم و جان اور مال و منال خرید لیے ہیں (نمبر ۴۸) ۔ وہ اللہ کی راہ میں، (یعنی اسلام اور اس کے ماننے والوں کی حفاظت کی خاطر دشمنوں سے) لڑتے، ان کو قتل کرتے اور خود بھی شہید ہوتے (Are martyred ) ہیں ۔ یہ سچا وعدہ ہے جسے وفا کرنا اُس نے اپنے اوپر لازم کر لیا ہے ، اور اس کا ذکر تورات (The Torah)، انجیل (The Gospel) اور قُرآن میں ہے۔دیکھو ! اللہ تعالیٰ سے بڑھ کر کون ہے جو اپنا وعدہ وفا کرنے والا ہو ؟ (یعنی نہیں ہے )۔ لہٰذا اس سودے (Bargain) پر جو تم نے اُس سے کیا ہے، خوشیاں منائو، اس لیے کہ یہ تمھارے لیے بہت بڑی کامیابی و کامرانی ہے۔ حواشی نمبر ۴۸ - اس نص قرآنی سے ثابت ہوا کہ اگر مسلمان جنت میں جانا چاہتے ہیں تو ان پر عام حالات میں مسلم حکومت کو العفْو (= فالتو مال و منال ، زکوٰۃ دینا اور اہلِ احتیاج کو الماعون قرضِ حسنہ اور مالی امداد دینا فرض ہے؛ اور جنگ کی صورت میں اگر حکومت کو مزید مال و دولت کی حاجت ہو تو مسلمانوں کے لیے اپنا سب کچھ قربان کر دینا ناگزیر ہے۔
</item><item>مومنوں کے خصائل یہ ہیں ) : وہ ٭ اللہ تعالیٰ سے مغفرت و رحمت کے لیے رجوع کرتے رہتے ہیں، ٭ اس کے قوانین و احکام اور تعلیمات پر عمل کرتے یا ان کے مطابق زندگی کرتے ہیں، ٭ اس کے حسن و عشق، یعنی اس کی صفاتِ حسنہ (Sublime and beautiful atributes) ،جمالیاتی۔ تخلیقی فعلیت (Aesthetic-creative activity) ، احکام و قوانین اور تعلیمات کی غیر معمولی افادیت و اہمیت ک تعریف و ستائش میں رطبُ اللسان رہتے ہیں ، ٭ سیاحت بالحق کرتے ہیں ، اس کا مطلب یہ ہے کہ وہ اقوامِ عالم کے عروج و زوال کے عوامل و محرکات کی معلومات حاصل کرنے، آثار قدیمہ سے عبرت پکڑنے اور ربِّ کریم کے جمالیاتی ۔ تخلیقی شاہکاروں کا جمالیاتی مشاہدہ (Aesthetic experience ) کرنے اور ترقی یافتہ اقوام سے نو بنو علم و فنون، یعنی جدید سائنس ٹیکنالوجی سیکھنے کے لیے مُلک مُلک کی سیاحت کرتے ہیں، ٭ رکوع کرتے ہیں: اللہ تعالیٰ کی عبادت کرتے ہیں ، نیز اس کے احکام و تعلیمات کے سامنے سرنگوں ہوجاتے ہیں، لیکن لیت و لعل کرتے ہیں نہ حجت بازی۔ ٭ سجدہ کرتے ہیں: صلوٰۃ قائم کرتے ہیں؛ اور صرف اللہ تعالیٰ ہی کو اپنا حاکم اور فرماں روا سمجھتے اور اس کی کبریائی کو عملاً تسلیم کرتے ہیں۔ اسی سجدے کے متعلق علا مہ اقبال نے کہا ہے: یہ ایک سجدہ جسے تُو گراں سمجھتا ہے ہزار سجدے سے دیتا ہے آدمی کو نجات (ضرب کلیم ص ۳۲ ) ٭ خیر و حسنہ او راحسان و بِرّ کی تلقین و تاکید کرتے ہیں (Enjoin) ہیں، ٭ شر و سیئہ اور بُخل و فواحش سے منع کرتے (Forbid) ہیں ، اور ٭ اللہ تعالیٰ کی متعین کردہ (Ordained by Allah) حدود (Limits) کی حفاظت کرتے ہیں، یعنی ان کے اندر رہتے ہیں، لیکن اُن سے تجاوز نہیں کرتے (Transgress not) ۔ (میرے نبی ؐ) ہر زمان و مکان کے ) مؤمنوں کو(دُنیو و اُخروی حسنہ کی) نویدِ جانفزا دے دو!
</item><item>اللہ تعالیٰ کے نبی او رمؤمنوں کے لیے روا نہیں کہ وہ مشرکوں (Polytheists) کے لیے مغفرت (کی دُعا) مانگیں، اگرچہ وہ ان کے اعزہ و اقارب (Relatives) ہی کیوں نہ ہوں، اس کے بعد کہ ان پر کھل چکا ہے کہ وہ رفیقانِ آتشِ دوزخ (Companions of Hell Fire ) ، یعنی سَمَندر سرشت ہیں۔
</item><item>اور (حضرت ابراھیم ؑ نے اپنے باپ (آزر ) کے لیے جو دعائے مغفرت مانگی تھی تو ا س کی وجہ سے کچھ نہ تھی کہ اُنھوں نے اپنے باپ سے ایسا کرنے کا وعدہ کیا تھا۔ (اس وعدے کی علتِ غائی یہ تھی کہ اُن کا باپ آزر ، اللہ تعالیٰ کا نظامِ حیات کلی قبول کر لے، لیکن) جب اُن پر واضح ہوگیا کہ وہ یعنی آزر، اللہ تعالیٰ کے (دین یا نظام حیات کلی) کا دُشمن ہے تو اُنھوں نے باپ سے علیٰحدگی اختیار کر لی (He disassociated himself from him ) ۔ اصل یہ ہے کہ ابراھیم ؑ بڑے ہی صاحبدل و بُردبار تھے (Was tender-hearted and long-suffering )۔
</item><item>اللہ تعالیٰ ( کی رحمت ) کے شایانِ شان نہیں کہ وہ کسی قوم کو براہِ راست پر لگانے کے بعد گمراہ کردے، جب تک کہ وہ ان کو (اپنے قوانین و احکام اور تعلیمات کے ذریعے) واضح نہ کردے کہ اُنھیں کس راستے پر چلنے کی آرزو کرنا اور کن راستوںپر چلنے سے گریزاں و ترساں رہنا چاہیے (نمبر ۴۹)۔ دیکھو! اللہ تعالیٰ کل اشیاء کا علمِ کلی رکھنے والا ہے۔ حواشی نمبر ۴۹ - آیت میں مایَتَّقُوْنَ ہے : تقویٰ میں ایجابی۔ سلبی مفہوم پایا جاتا ہے : ہدایت یا راہِ راست کی آرزو اور ضلالت یا دوزخ کے راستوں کی خشیت۔
</item><item>یقینا آسمانوں او رزمین میں اللہ تعالیٰ ہی کی فرماں روائی (Sovereignty) ہے (یعنی اس کائنات میں اللہ تعالیٰ ہی کا حکم چلتا ہے) ۔ وہی جلاتا (Quickeneth) یا زندگی عطا کرتا ہے او روہی موت دیتا ہے۔ یقین مانو کہ اللہ تعالیٰ کے سوا تمھارا کوئی حمایتی و کارساز ہے نہ مددگار و سفارشی۔
</item><item>اللہ تعالیٰ نے اپنے نبی ؐ ، نیز مہاجروں او رانصار سے رجوع برحمت کیا ، جو انتہائی مفلوک الحالی و بے سرو سامانی کے وقت (جہاد میں) آپؐ کے پیچھے ہولیے (Who followed Him in the time of adversity and distress) ، جبکہ اس بات کا امکان تھا کہ اُن میں سے ایک گروہ کے دل (حق سے) منحرف ہوجائیں (Swerved a side) ، لیکن اللہ تعالیٰ نے (اپنے قانونِ انابت و اجابت کے مطابق) ان سے رجوع برحمت کیا۔ وہ ان پر نہایت شفقت کرنے والا - انتہائی ترس کھانے، دلِدّر دُور کرنے، در گزر کرنے اور بار بار رجوع برحمت کرنے والا ہے۔
</item><item>اور ایسے ہی اللہ تعالیٰ نے اُن تین اشخاص سے رجوع برحمت فرمایا (نمبر ۵۰) (Teturned to them in mercy) جو (غزوہ تبوک میں محض اپنے تساہُل کے باعث ) پیچھے رہ گئے تھے ( اور جن کا معاملہ معرض ِ التواء میں پڑا ہوا تھا ، او روہ افرادِ معاشرہ کے مقاطعہ(بائیکاٹ = (Bycott کے سبب اس قدر پشیمان و تنگ دل ہوگئے تھے کہ) زمین اپنی وُسعتوں کے باوجود ان پر تنگ ہوگئی تھی (Was strainted for them)، اور اُن کے وجود ان کے لیے وبالِ جان بن گئے تھے۔ انھیں یقین ہوچکا تھا کہ اللہ تعالیٰ کے (قانونِ مُکافاتِ عمل ) سے بچنے کے لیے اگر کہیں پناہ (Refuge) مل سکتی ہے تو صرف اُسی کے دامنِ رحمت میں۔ (اُن کے احساسِ گناہ و ندامت کو دیکھ کر) اللہ تعالیٰ نے (اپنے قانونِ اِنابت و اجابت کے مطابق) اُن سے رجوع برحمت کیا تاکہ وہ آئندہ اسی سے رجوع کر لیاکریں، اس لیے کہ اللہ تعالیٰ بڑا ہی رجوع برحمت کرنے والا- نہایت ترس کھانے، در گزر اور دلِدّر دور کرنے اور بار بار رحمت ارزانی کرنے والا ہے۔ حواشی نمبر ۵۰ - ان تین صحابہ کرامؓ ، خصوصاً کعب بن مالک ؓ کی مفصل روداد کے لیے تکملہ ۔
</item><item>ٓ؁ اے لوگو جو ایمان لائے ہو ! اللہ تعالیٰ (کے قرب و رضوان) کی طلب و آرزو کرتے اور اس(کے قانونِ مُکافاتِ عمل) سے ڈرتے رہو۔اور (سفر زندگی میں قول وکردار کے) سچے لوگوں (یا راست باز و راست َرو لوگوں کے ساتھ رہو(وجہ یہ ہے کہ اسلام انفرادی نہیں ، اجتماعی دین یا نظام حیات کلی ہے ، لہٰذا جو شخص اس سے علیٰحدہ ہوا ، وہ گمراہ ہوا )۔
</item><item>مدینے کے باشندوں اور اس کے مضافات (Suburbs) میں رہنے والے صحرائی عربوں کو روانہیں تھا، نہ ہے کہ وہ اللہ تعالیٰ کے رسولؐ سے پیچھے رہ جائیں ، ( اور ان کے ساتھ مل کر جہاد نہ کریں)؛ او راپنی جانوں کو اس کی جان پر ترجیح دیں (Prefer to)؛ یہ اس لیے کہ اللہ تعالیٰ کی راہ میں جو پیاس لگتی ہے یا تکان (Fatigue) ہوتی ہے ، یا وہ ایسا اقدام کرتے ہیں جو کافروں کو غضب ناک کرتا ہے ، اور ہر چرکا جو اُنھیں دُشمن سے لگتا ہے، ان سب کے بدلے ان کے لیے حسنِ عمل (کا اجر ) لکھا جاتا ہے (یعنی ان کی قلبی حسنات میں اضافہ ہوتا ہے)، اس لیے کہ اللہ تعالیٰ (کا قانونِ عدل و احسان ) احسان و حُسنِ عمل کرنے والوں کا اجر، یعنی حسنات کو ضائع نہیں ہونے دیتا۔
</item><item>(یہ بھی سنتِ الٰہی ہے کہ) مٔومنین (نظام اسلام او رمسلمانوں کی بقا و آزادی کی خاطر) جو کم یا زیادہ رقم خرچ کرتے ہیں ، یا (سفرِ جہاد میں) کوئی وادی (Valley)طے کرتے ہیں، یہ سب کچھ اُن (کے حلقومی کیسٹ میں) ریکارڈ ہوتا جاتا ہے تاکہ اللہ تعالیٰ اپنے (قانونِ عدل و احسان کے مطابق) انھیں ان کا اعمال کا حسین ترین صلہ عطا کرے۔
</item><item>یہ بات اہلِ ایمان (کے بہترین مفاد (In the best interest) میں نہیں کہ وہ سارے کے سارے (اسلام کے قوانین و احکام او ر تعلیمات سمجھنے کی خاطر مرکزِ تعلیم و تربیت کے لئے نکل پڑیں؛ بلکہ ایسا کرنا چایے کہ ہر خیل میں سے ایک گروہ نکلے اور دین (کے احکام و تعلیمات ) کو سمجھے۔ پھر واپس جاکر اپنے لوگوں کو (ان کے احکام کی خلاف ورزی کرنے کے بھیانک نتائج سے )ڈرائیں تاکہ وہ ایسا کرنے سے احتراز کریں ۔
</item><item>اے ایمان والو! تمھارے گرد و پیش جوکفار ، یعنی اسلا م کے مخالف لوگ، بستے ہیں(اُن سے نبٹنے کی خاطر پہلے) ان سے لڑو اور اس طرح کہ وہ تمھاری شدت قوت کو محسوس کریں اور (ریشہ دوانیوں سے باز آجائیں) ۔ یاد رکھو کہ اللہ تعالیٰ (کی تائید و نُصرت) اہلِ آرزو و خشیت کے ساتھ ہوتی ہے۔
</item><item>اور جب کوئی نئی سُورت نازل ہوتی ہے تو ان (منافقوں ) میں سے کچھ لوگ (طنزاً) پوچھتے ہیں : ’’بھلا بتائو تو سہی کی اس تنزیل نَو) سے کسی کی قوت ایمان میں اضافہ ہواہے ‘‘؟ (ان کو بتا د کہ ) جو لوگ ایمان رکھتے ہیں، ہر نئی سورت ان کی قوتِ ایمان میں اضافہ کرتی ہے، اور وہ اس سے جمالیاتی مسرت (Aesthetic bliss) حاصل کرتے ہیں۔
</item><item>البتہ جن کے دلو ں میں بیماریاں (نمبر ۵۱) ہوتی ہیں، س سے ان کی نجاست پر نجاست چڑھی جاتی ہے۔ (اس کا مطلب یہ ہے کہ ان کے کُفر و نفاق، شرک و جہل اور شک و اضطراب میں اضافہ ہوتا چلا جاتا ہے؛ نتیجۃً )وہ مرتے دم تک کافرہی رہتے ہیں۔ حواشی نمبر ۵۱ - دیکھیے ’’جمالیات ، قرآن حکیم کی روشنی میں ‘‘ ص ۱۲۷ ببعد ۔ فیروز سنز لمیٹڈ لاہو ر۔
</item><item>وہ کیوں اس واقعیت میں تفکر بالحق نہیں کرتے کہ ہر سال انھیں ایک یا دو دفعہ کڑی آزمائش میں سے گزارا جاتا ہے؟ (تاکہ وہ سان پر چڑھیں، لیکن ) پھر بھی ندامت کے ساتھ اللہ تعالیٰ سے رجوع نہیں کرتے اور نہ وہ عبرت ہی پکڑتے ہیں۔
</item><item>اور جب کوئی سُورت نازل ہوتی ہے تو یہ لوگ آنکھوں ہی آنکھوں میں ایک دوسرے سے باتیں کرتے ہیں کہ کہیں کوئی تمھیں دیکھ تو نہیں رہا۔ پھر کھِسک جاتے ہیں (Slip away)؛ اللہ تعالیٰ نے ، (اپنے قوانینِ احترامِ آرزو و مجازات کے مطابق) اس بناء پر کہ وہ سمجھنے بوجھنے کا دماغ ہی نہیں رکھتے، اُن کے قلوب ، یعنی اُن کی عقل و فکر کی جہت ہی ٹیڑھی کردی ہے ۔
</item><item>ذرا سوچ تو سہی ! تم ہی میں سے (یعنی باہر سے نہیں، ہمارا ) رسول ؐ تمھاری طرف (تمھیں راہِ راست پر لگانے کے لیے ) آیا ہے۔(اُن کی، رحمۃ اللعٰلمینی کا یہ عالم ہے کہ ) تمھارا دُکھ اُن سے برداشت نہیں ہوتا، اور اس بات کی از بس طلب و آرزو رکھتے ہیںکہ تمھیں دنیوی و اُخروی حسنہ عطا ہو؛ مؤمنوں پر بڑی شفقت فرمانے والے۔ اُن کے ہمدرد و غمخوار او رکرم نواز ہیں ۔
</item><item>(میرے نبی ؐ!) اگر وہ آپ (کی دعوتِ اسلام) سے رُو گردانی کریں تو ان پر واضح کردیں کہ (اگر تم تحریک اسلام میں میرا ساتھ نہیں دیتے تو نہ دو) میرے لیے اللہ تعالیٰ کافی ہے (Allah is all sufficient for me) ۔ اُس کے سوا کوئی معبود و حاکم نہیں ۔ میں صرف اس (کی رحمت و نُصرت ) پر انحصار کرتا ہوں ، او روہ عظیم الشان تختِ فرماں روائی کامالک ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف۔ لام ۔ را۔ یہ حکمت یا دانائی کی باتوں سے معمور اور نظری۔ عملی دانشمندی (Theoritical Practical Wisdom) سکھانے والے کتاب (= قرآن مجید) کی آیتیں (Verses)ہیں۔
</item><item>کیا یہ امر ان لوگوں کے لیے باعثِ حیرت و استعجاب ہے کہ ہم نے انہیں میں سے ایک مردِ (خدا) پر وحی (و تنزیل) بھیجی ہے کہ بنی نوعِ انسان (Mankind) کو (اعمالِ سُوء اور دوز خ کے راستوں پر سفرِ زندگی کرنے کے انتہائی بھیانک انجام سے) متنبہ کرے(Warm them ) ؛ اور مؤمنوں کو مُژدۂ جانفزا (Good tiding) دے کہ ان کے پروردگار و آقا کے پاس (جنتِ قرۃ العین میں ) حقیقی مقامِ حُسن و اِحسان ہے۔ کافر یا منکرانِ دین اسلام ( اس قدر حسن کور (نمبر ۱) و حق کور (نمبر ۲) ہیں کہ عبرت پکڑنے کے بجائے اُلٹا یہ کہتے ہیں کہ یہ (مردِ خدا ) تو کھلاشعبدہ باز (نمبر ۳) یا جھوٹا ہے ۔ حواشی نمبر ۱ - حُسن کور Beauty-blind= نمبر ۲ - حق کور Truth-blind = نمبر ۳ - ساحِر کے معنی ہیں جادو گر، شعبدہ باز، انگریزی میں: Sorcerer, Wizard, or Enchanter سحر چونکہ جھوٹ یا باطل ہوتا ہے ، اس لیے ساحر کے معنی جھوٹے یا دروغ گو کے بھی ہوتے ہیں۔ چنانچہ یہ کہاوت جتنی مشہور ہے اتنی جھوٹی بھی ہے کہ ’’جادو بر حق ہے ، لیکن کرنے والا کافر ہے ‘‘ قرآن حکیم کی روسے جادو حق نہیں باطل ہے۔
</item><item>تمھارا پروردگار یقینا اللہ تعالیٰ ہے، جس نے سماوی اور ارضی کرُے (یعنی آسمان اور زمین ) اپنے ارتقائی انداز میں چھے ادوار میں پیدا کیے۔ پھر وہ سریر آرائے حکمرانی ہوا ( اور) اپنے اُمورِ حکمرانی حکیمانہ انداز میں سر انجا م دیتا ہے ۔ ا س کی اجازت سے کوئی شفیع (Intercessor) ہوسکتا ہے ( ورنہ نہیں ہوسکتا) یہ ہے اللہ تعالیٰ، تمھارا پروردگار و آقا، اس کے احکام پر عمل کرو یا تم اس کے قوانین و احکام اور تعلیمات کے مطابق زندگی کرو۔ کیا تم (ان باتوں میں ) تفکر بالحق نہیں کرتے یا نہیں کرو گے؟۔
</item><item>(اے بنی نوع انسان! بروزِ قیامت) تم سب نے بالآخر اسی کی طرف لوٹ کر جانا ہے۔ یہ اللہ تعالیٰ کا وعدہ سچا اور پُورا ہونے والا ہے ۔ یقینا وہی (بشری) مخلوق پیدا کرتاہے اور وہی (بروزِ قیامت) اسے نشأۃِ ثانیہ دے گا تاکہ جو لوگ ایمان لاتے اور عدل و احسان کے کام کرتے ہیں، انھیں( اپنے قانونِ عدل و احسان کے مطابق) پور اپور اجر دے؛ لیکن جنھوں نے اللہ تعالیٰ کے نظام حیات کلی کو ماننے سے انکار کیا ہے ، انھیں (اللہ تعالیٰ کے قانونِ مجازات کے مطابق ) پینے کو کھولتا ہواپانی دیا جائے گا اور اذیتناک عذاب ، اس پاداش میں کہ انھوں نے نظام اسلام سے انکار و جُحود کی روش اختیار کر رکھی تھی ۔
</item><item>وہ اللہ تعالیٰ ہی ہے جس نے سورج کو تاباں اور چاند کو منور بنایا ہے، اور اس کی منزلیں متعین کی ہیں تاکہ تم برسوں کا شمار اور حساب معلوم کرسکو۔ یہ سب کچھ اللہ تعالیٰ نے افادی و غایتاتی، جمالیاتی و حکیمانہ اور مستقل اقدار کے ساتھ تخلیق کیا ہے۔ وہ طالبان و اہلِ علم کے لیے اپنے قوانین و احکام اور تعلیمات کو تفصیل کے ساتھ بیان کرتا ہے ۔
</item><item>دیکھو! شب و روز کے اختلافِ (ظلمت و نور میں) یا اُن کے گردش میں، اور اللہ تعالیٰ نے جو کچھ آسمانوں اور زمین میں پیدا کیا ہے، اس میں اہلِ آرزو و خشیت کے لیے فکر انگیز، بصیرت افروز اور حقائق نما نشانات ہیں ۔
</item><item>جو لوگ (آخرت میں) ہم سے ملنے کی اُمید نہیں رکھتے (نمبر ۴) ، اور دُنیوی زندگی سے خوش اور اس پر مطمئن ہیں؛ نیز جو لوگ ہماری آیات، یعنی ہمارے قوانینِ تغیر و تبدل، احکام اور تعلیمات سے غافل ہیں۔ اس کا مطلب ہے کہ وہ ان کا مشاہدہ کرنے اور ان کو سمجھنے کے لیے ان میں غور و فکر کرنے کا دماغ ہی نہیں رکھتے۔ حواشی نمبر ۴ - اس کا مطلب دُہرا ہے: ایک یہ کہ انھیں جنت قرۃ العین میں ہماری ہم نظری و ہم کلامی کی نعمت عظمیٰ ملنے کی امید نہیں۔ دوسرا یہ کہ اُنھیں روزِ حساب و جزا ہماری عدالت میں جواب دہی کے لیے حاضر ہونے کی توقع نہیں۔
</item><item>ان لوگوں کے رہنے کی جگہ ’’آگ ‘‘ہوگی، بدیں وجہ کہ یہی آگ اکتساب کرتے یا کماتے تھے (نمبر ۵)۔ حواشی نمبر ۵ - یاد رہے کہ اللہ تعالیٰ کے قانونِ مجازات کے مطابق اعمالِ سُو ء سے سیِّآت حاصل ہوتی ہی؛ اور سیِّئہ اپنی ماہیت میں آگ ہے، جو انسان کے اندر آتشکدہ فروزاں کرتی ہے ۔ یہ باطنی آتشکدہ آخرت میں جہنم کی صورت اُسے رہنے کو ملے گا۔
</item><item>جو لوگ اللہ تعالیٰ کی ذات وتعلیمات کو تسلیم بالیقین کرتے اور عدل و احسان کے توازن آفریں کام کیا کرتے ہیں ، اُن کا پروردگار و آقا کے ایمان (کی روشنی) کی بدولت اُنھیں اُن کی آخری منزلِ مقصود پرپہنچا دے گا۔ حسین و سرور انگیز نعمتوں کے باغات (نمبر ۶)میں ، جن کے دامن میں چشمے رواں دواں ہوں گے ۔ حواشی نمبر ۶- بہشتی باغات ایک تو خوب سے خوبتر اور دوسرے ان گنت ہوں گے ۔ ان میں بے قیاس نعمتیں ہوں گی، لیکن سب سے افضل و اعلیٰ نعمت الٰہ جمیل کی ہم نظری و ہمکلامی کی رحیقِ مختوم ہوگی۔
</item><item>جنت قرۃ العین میں وہ (اللہ تعالیٰ سے) اس طرح کلام کریں گے :’’ہمارے اللہ ! تُو ہر قسم کے شرک و نقص سے منزہ و ماورا ء ہے ‘‘ اور وہ اس میںایک دوسرے کی پذیرائی دعائے سلامتی سے کریں گے اور ان کی گفتگو کا اختتام اس دُعا کے ساتھ ہوگا کہ ہرقسم کی ثنائے جمیل و تشکر کا حقدار صرف اللہ تعالیٰ ہے جو کل جہانوں کی مخلوقات کا پروردگار و آقا ہے (Is Cherisher-Sustainer and Lord) ۔
</item><item>چنانچہ جس طرح بنی نوعِ انسان حسنہ یا دنیوی فوائد مثلاً مال و دولت وغیرہ وغیرہ حاصل کرنے میں جلد بازی کرتے ہیں، اگر اللہ تعالیٰ (کا قانونِ مجازات ان کے اعمالِ سُوء کی پاداش میں ) انھیں کیفرِ کردار تک پہنچانے میں جلدی کرتا تو ان کا کام تمام ہوچکا ہوتا؛ یا انھیں مرگِ مفاجات نے آلیا ہوتا۔ (لیکن ہمارا قانونِ اِمہال ہے کہ) جو لوگ (مرنے کے بعد) ہم سے ملاقات کرنے کی اُمید نہیں رکھتے، ہم ان کو سرکشی و ریشہ دوانی میں، بھٹکتنے رہنے کے لیے ڈھیل دیتے رہتے ہیں۔
</item><item>اور جب انسان کو دُکھ پہنچتا ہے تو وہ پہلو کے بل لیٹا ہو یا بیٹھا ہو یا کھڑا ہو، (ہر حالت میں ) ہمیں (مشکل کشائی و استمداد کے لیے ) پکارتا ہے ۔ پھر جب ہم اُس کے دلدِّر دُور کر دیتے ہیں تو اس طرح منہ موڑ کر چل دیتا ہے جیسے اُس نے مشکل کشائی کے لیے ہمیں پکارا ہی نہ تھا۔ چنانچہ (شیطان کے جمالیاتی فریب) حد سے گزرنے والوں (Transgressors) کی نظر میں ان کے اعمالِ(سُوء) ’’حسین‘‘ بنا دیے جاتے ہیں ۔
</item><item>اور غور کرو کہ تم سے پہلے ہم (اپنے قانونِ مکافات عمل کے مطابق بہت سی) امتوں (Generations) کو ان کے لوگوں پر اور اپنے آپ پر اور اپنے پر جو روستم روا رکھنے کی پاداش میں ہلاک کر چکے ہیں ۔ چنانچہ جب ان کے پاس (ہمارے بھیجے ہوئے) ان کے رسول ؑ واضح براہین و دلائل لے کر آئے تو ان کو تسلیم بالیقین کرنے کا اُنھیں دماغ ہی نہ تھا ( اور وہ ہلاک و برباد ہوگئیں ) اس طرح ہم (اپنے قانونِ مجازات کے مطابق) ظلم و جرم کرنے والوں کو بدلہ دیا کرتے ہیں۔
</item><item>پھر اُن کے بعد ہم نے (اپنے قانونِ استبدلال و استخلاف کے مطابق) تمھیں زمین میں اُن کا جانشین (Heirs) بنایا تاکہ ظاہر ہوجائے کہ تم کیسے عمل کرتے ہو، (یعنی تم حسین عمل کرتے ہو یا قبیح؟)۔
</item><item>اور جب ان لوگوںکو ہمارے واضح قوانین و احکام پڑھ کر سنائے جاتے ہیں (Are rehearsed unto them) ، تو وہ لوگ جنھیں ہم سے ملنے کی اُمید نہیں کہتے ہیں: ’’یا تم اس قرآن کی جگہ کوئی دوسرا قرآن (تصنیف کرکے) لائو ، پھر اس میں(لفظی و معنوی ) ردو بدل (Changes) کردو‘‘۔ ان کو بتا دیجیے کہ میںاس کا مجاز نہیں ہوں کہ اپنی مرضی سے اس میں کچھ ردوو بدل کروں۔ میں تو صرف اس کا اتباع کرتا ہوں (Follow) جو مجھے وحی کیا جاتا ہے (What is revealed to me) ۔ بالفرض، اگر مجھ سے اپنے پروردگار و آقا کی حکم عدولی ہوجائے تو (اس کے قانونِ مجازات کی پکڑ سے بچ نہیں سکتا، لہٰذا) میں بڑے بھاری دن کی اذیت ناک سزا سے ڈرتا ہوں۔
</item><item>(میرے نبیؐ! )ان پر واضح کردی کہ اگر اللہ تعالیٰ کی مشیت ہوتی تو میں نہ تو اُس کے یہ قوانین و احکام پڑھ کر تمھیں سنا سکتا، اور نہ اُن سے تمھیں آگاہ ہی کرتا ۔ (تمھارے سوچنے کی بات یہ ہے ک) میں اس(یعنی وحی و تنزیل آنے ) سے پہلے ایک عمرتم میں بسر کر چکا ہوں ( اور تم میری ایک ایک بات سے واقف بھی ہو اور میری صداقت و امانت کے قائل بھی۔ پھر میری دعوتِ حق کیوں تسلیم بالیقین نہیں کرتے ؟) کیا تم عقل و فکر سے کام نہیں لوگے ؟
</item><item>ذرا سوچو تو سہی! اُس سے بڑھ کر ظالم او رکون ہوسکتا ہے جو جھوٹی باتیں گھڑ کر اللہ تعالیٰ (کی وحی و تنزیل) سے منسوب کرے یا اس کے قوانین و احکام اور تعلیمات کو جھٹلائے یا ان کو جھوٹا قرار دے ۔ (یہ دونوں مجرم و ظالم ہیں اور اللہ تعالیٰ کا قانون مجازات یہ ہے کہ) مجرم و ظالم کبھی فلاح نہیں پاسکتے، یعنی وہ دُنیا میں آتشِ خوف و حُز ن سے اور آخرت میں آتشِ جہنم سے نجات پانے میں کامیاب نہیں ہوسکتے۔
</item><item>اور یہ لوگ اللہ تعالیٰ کے علاوہ ان ہستیوں کی عبادت، یعنی پرستش اور طاعت و بندگی کرتے ہیں، جو اُنھیں نقصان پہنچا سکتی ہیںنہ نفع؛ نیز کہتے ہیں کہ یہ ہمارے معبود اللہ تعالیٰ سے ہماری شفاعت کرنے والے ہیں۔ اُن سے پوچھیے کہ تم اللہ تعالیٰ کو ایسے سفارشیوں کی خبر دیتے ہو، جن کو وہ آسمانوں میں نہ زمین میں دیکھتا او رجانتا ہے! وہ ان سے منزہ و ارفع اور ماوراء ہے ، جن کو وہ اس کے شریک وسہیم اور مُعاون قرار دیتے ہیں ۔
</item><item>(ابتداء میں) کل بنی نوعِ انسان (Mankind) ایک ہی ہم کیش و ہم مشرب قوم تھے (یعنی ان کا دین توحید تھا)۔ پھر (امتدادِ وقت کے ساتھ) وہ (عقیدہ ٔ توحید کے بارے میں ) اختلاف کرنے لگے۔ اگر ایک بات تمھارے پروردگار وآقا کی طرف سے پہلے سے طے نہ ہوچکی ہوتی، یعنی اگر تمھارے رب کا قانونِ امہال (Law of Respite) پہلے سے نافذ نہ ہوتا تو جن باتوں میں یہ اختلاف کررہے ہیں ، اُن کا فیصلہ کر دیاجاتا۔
</item><item>اور (حجت کے طور پر یہ بھی ) کہتے ہیں کہ اس، یعنی نبی اکرم ؐ پر اس کے پروردگارو آقا کی طرف سے کیوں کوئی خاص نشانی (Portent) نہیں اُترتی (تاکہ اُسے دیکھ کر ہم ایمان لے آتے)۔ آپ ان پر (یہ حقیقت ) واضح کر دیں کہ غیب کا علم تو صرف اللہ تعالیٰ ہی کو ہے (کسی اور کو ہے نہ ہوسکتا ہی ہے ) ۔ لہٰذا اب انتظار کر و( کہ غیب سے کیا ظہور پذیر ہوتا ہے) میں بھی تمھارے ساتھ انتظار کرنے والوں میں سے ہوں۔
</item><item>بنی نوعِ انسان (کے کفران نعمت و سرکشی کا یہ عالَم ہے کہ اپنے اعمالِ سُوء کے نتیجے میں) جب مفلوک الحال کے مصائب جھیل چکتے ہیں اور ہم ( اپنے قانونِ انعام و فضل کے مطابق) انھیں خوشحالی کی لذت سے آشنا کرتے ہیں تو وہ فوراً ہمارے قوانین و احکام پر عمل نہ کرنے کی وجہ ِ جواز پیدا کرنے کی خاطر طرح طرح کی تاویلیںاور تدبیریں کرنے لگتے ہیں۔ ان پر واضح کر دو کہ (تمھیں کیفرِ کردارتک پہنچانے کے لیے)اللہ تعالیٰ (کا قانونِ مجازات ) تدبیر کرنے میں سب سے زیادہ تیز ہے۔ جو مکر و فریب تم کرتے ہو، ہمارے فرستادہ رقم کرتے رہتے ہیں، یعنی ان کو تمھارے حلقومی کیسٹ میں ریکارڈ کرتے رہتے ہیں۔
</item><item>وہ اللہ ہی ہے ، جس کے قوانین کی بدولت تم زمین کی خشکی اور تری (دریائوں ، جھیلوں، ندیوں او رسمندروں ) میں سیر وسیاحت کرتے پھرتے ہو۔ پھر جب تم بڑی بڑی کشتیوں یا جہازوں میں سفر کرتے ہو اور بادِ شُرط یا خوشگوار موافق ہوا (Pleasant favourable wind) ان کو کشاں کشاں (منزل مقصود ) کی طرف لیے جاتی ہے تو وہ شاداں و فرحاں ہوتے ہیں۔ پھر ناگہاں بادِ تُند (Storm-wind) چلنے لگتی ہے او رہر طرف سے ان پر ہجوم کرتی ہے اور انھیں ہلاک ہوجانے کا خدشہ لا حق ہوجاتا ہے تو اللہ تعالیٰ سے اس کے دین یا نظامِ حیاتِ کلی کے مخلص بن کر دعا مانگتے ہیں کہ اگر توہمیں اس آفت سے نجات دیدے (If you deliever us from this disaster) تو ہمیشہ ہمیشہ کے لیے تیرے شکر گزار بن کر رہیں گے، یعنی تیرے بندگانِ تسلیم و رضا بن کر رہیں گے۔
</item><item>پھر جب اللہ تعالیٰ انھیں نجات دے دیتا ہے تو وہ (اپنا عہد فراموش کردیتے ہیں اور ) زمین پر آتے ہی ظلم و ستم کے ساتھ سرکشی و ریشہ دوانی کرنے لگتے ہیں۔ اے بنی نوعِ انسا! تمھاری سرکشی و ریشہ دوانی کا وبال (قانونِ مُکافاتِ عمل کے مطابق ) تمھاری ہی جانوں پر پڑے گا۔ دُنیوی زندگی کا قلیل اور قلیل المدت فائدہ اُٹھالو ۔ انجامِ کار، تمھیں لوٹ کر ہمارے ہی پاس آنا ہے، پھر ہم (تمھارے ہی حُلقومی کیسٹ کے ذریعے ) تمھیں بتائیں گے، جوتم کرتے رہتے تھے ۔
</item><item>دُنیا کی زندگی کی مثال تو پانی کی طرح ہے جسے ہم بادل سے برساتے ہیں ۔ پھر وہ مزروعہ اراضی میں گُھل مل جاتا ہے تواس سے روئیدگی نمودار ہوجاتی ہے، جسے انسان اور چارپائے کھاتے ہیں۔ آخرِ کار ، اراضی (سبزہ و گل اور برگ وبار سے) اپنا سونا سنگھار اور آراستگی و تزئین کر لیتی ہے ؛ اور کھیتی والوں کویقین ہوجاتا ہے کہ اب فصل ہمارے قابو میں ہے تو دفعتاً ہمارا قانونِ طبیعی رات یا دن میں آجاتا ہے اور اُسے کٹی ہوئی کھیتی کی طرح چٹیل کر دیتا ہے، جیسے کل تک اس میں کچھ تھا ہی نہیں۔ اس طرح ہم اپنی تعلیمات اور قوانین کو واضح طور پر بیان کرتے ہیں، لیکن ان سے مستفید وہی ہوتے ہیں ، تفکر بالحق کرنا جن کا شعار ہوتا ہے ۔
</item><item>اور اللہ تعالیٰ (جو اپنے جمالیاتی۔ تخلیقی شاہکاروں سے شدید ترین محبت رکھنے والا، یعنی ان کا عاشق ہے، انہیں ) دارالسّلام(دُنیا میں اسلامی معاشرہ اور آخرت میں جنت قرۃ العین ) میں آنے کی دعوت دیتا ہ ے؛ اور (اپنے قانونِ احترام آرزو و مشیت کے مطابق) ان کو جنت کی راہِ راست پر لگاتا ہے، جنھیں ہدایت پانے کی آرزو ہوتی ہے۔
</item><item>اور جو لوگ حُسنِ عمل اور اِحسان کرتے ہیں ، یعنی لوگوںکے ساتھ احسن طریقے سے مالی تعاون کرتے ہیں، اس کے رد عمل کے طور پر انھیں حسنہ یا مسرت انگیز نعمتیں ملتی ہیں ، اور ان سے زیادہ بھی کچھ اور ملتا ہے؛ نیز ان کے چہرے دُنیا و آخرت دونوںمیں رُوسیاہی اور ذلت (Blackness and ignominy) سے مصئون رہتے ہیں۔ یہی لوگ دوستدارانِ جنت (نمبر ۷)ہیں، اور ہمیشہ اس میں رہیں گے ۔ حواشی نمبر ۷ - اَصْحٰبُ الْجَنَّۃِ (Companions of Paradise) : اس بصیرت افروز مصطلحۂ قرآنی کی معنویت کی بناء پر اس تلمیذ القرآن نے اس کے لیے ’’دوستدارانِ جنت ‘ ‘ کی تعبیر اختیار کی ہے۔
</item><item>جو لوگ (اعمالِ سُوء کرکے ) سیِّآت ، یعنی غم انگیز وہولناک بُرائیاں کماتے ہیں، اُن کی ہر ایسی بُرائی (سیِّئہ) کا بدلہ اُنھیں ایسا ہی ملتا ہے(دُنیا اور آخرت دونوں میں)۔ اس کے نتیجے میں) ان پر رُو سیاہی چھا جاتی ہے ۔ پھر اللہ تعالیٰ کے سوا ان کو (اس کے قانونِ مُکافاتِ عمل کی گرفت سے ) کوئی نہیں بچا سکتا (’’نہ یہاں او رنہ ’’وہاں)۔ ان کے چہرے’’وہاں‘‘اس قدر سیاہ ہوں گے گویا شبِ تاریک کے ٹکڑوں نے اُنھیں سیاہ پوش کر دیا ہے۔ یہی لوگ دوستدارانِ دوزخ ہیں (Companion of Fire) ؛ اس میں رہیں گے۔
</item><item>اور وہ دن (قیامت کا) ہوگا، جب ہم ان سب مشرکوں کو (اپنی عدالت میں محاسبے کے لیے) جمع کریں گے۔ پھر ان مشرکوں سے ارشاد فرمائیں گے :’تم اور (تمھارے بنائے ہوئے ہمارے) معاون و شریک اپنی اپنی جگہ ٹھیرے ہو! یا اپنے موقف پر قائم رہنا، پھر ہم ان (یعنی مشرکوں اور ان کے ٹھیرائے ہوئے معبودانِ باطل ) کو الگ الگ کر دیں گے۔ پھر ان کے ٹھیرائے ہوئے شریک یا معبود (مشرکوں سے ) کہیں گے: ’’یہ غلط ہے کہ تم ہمارے کہنے پر ہماری عبادت کرتے تھے،یعنی ہمیں اپنا معبود سمجھتے تھے‘‘۔
</item><item>اس پر ہمارے اور تمھارے درمیان اللہ تعالیٰ کا شاہد ہونا کافی ہے کہ ہمیں خبر تک نہ تھی کہ تم ہماری عبادت یا پرستش (Worship) کرتے تھے یا نہیں۔
</item><item>بہر حال وہاں افرادِ نسلِ انسانی میں سے ہر ایک جو اُس نے (حسنات یا سیِّآت میں سے) آگے بھیجی ہوگی(اپنے حلقومی کیسٹ والے ٹیلی وژن میں) صاف دیکھ لے گا۔ پھر سب کو ان کے حقیقی مالک کے حضور پیش کیا جائے گا ؛ پھر ان کے خود ساختہ شریک و معبود و نابود ہوجائیں گے (نمبر ۸)۔ حواشی نمبر ۸ - یہ آیۂ تنذیری ، خاص کر اُن مسلمانوں کے لیے جو شرک کرتے ہیں، تازیانۂ عبرت ہے ۔
</item><item>ان سے پوچھو کہ کون ہے جو آسمان اور زمین سے تمھیں روزی دیتا ہے ؟ گوش و چشم (یعنی سُنتے کان اور دیکھتی آنکھیں، جو جمالیاتی و حکیمانہ مشاہدات اور علم و ہنر یا سائنس و ٹیکنالوجی وغیرہ وغیر کے ذرائع ہیں) کس کے قبضۂ اختیار میں ہیں ؟ نیز کون ہے جو مُردے سے زندہ کو اور زندہ سے مُردے کو نکالتا ہے ؟ اور کون ہے جو مُدبر الامور ، یعنی اپنے اُمورِ حکمرانی حکیمانہ طریقے سے سر انجام دیتا ہے ؟ وہ ضرور جواب میں ہیں کہیں گے: ’’اللہ‘‘۔ تو انھیں ناصحانہ انداز میں کہیے : (جب تم یہ سب مانتے ہو تو پھر ) کیوں اس کی جنت کی راہِ راست پر چلنے کی آرزو نہیں کرتے اور جہنم کی راہوں پر چلنے سے خوف نہیں کھاتے؟۔
</item><item>دیکھو! یہ ہے تمھارا اللہ- تمھارا سچا پروردگار وآقا (Real Cherisher and Sustainer Lord) حق یا سچائی کے بعد باطل یا گمراہی کے سوا کچھ بھی تو نہیں رہتا۔ پھر تم اس سے رُخ پھیر کر کہاں بھٹکتے جارہے ہو؟
</item><item>اس طرح تیرے پروردگار و آقا کی یہ بات بد عہد و نافرمان لوگوںکے بارے میں سچ ثابت ہوئی کہ یہ کبھی ایمان لانے کے نہیں ۔
</item><item>ان سے پوچھیے تو سہی : کیا تمھارے خود ساختہ شریکوں (Associated-gods) میں سے کوئی ایسا ہے جو مخلوق کو پہلی بار پیدا کرے (Can any originate creation?) ، پھر اس کا اعادہ کرسکے؟ یعنی اُس کو نشأۃِ ثانیہ دے سکے؟ ان کو بتا دیجیے کہ اللہ تعالیٰ ہی ہے جو خلق کا آغاز بھی کرتا ہے ، اور اُس کا اعادہ بھی کرتا ہے(نمبر ۹) تم (اس کے نظامِ حیاتِ کلی سے ) کہاں پھر ے جارہے ہو؟ (Then how are you deluded away )۔ حواشی نمبر ۹ - اللہ تعالیٰ اپنی کل مخلوقات میں سے صرف بنی نوع انسان او رجنوں ہی کو قیامت کے روز نشاۃثانیہ دے گا؛ اس لی کہ صرف وہی آزادیِ عمل و انتخاب کی بناء پر مستوجبِ قانونِ مُکافاتِ عمل ہیں۔
</item><item>اُن سے پوچھیے : کیا تمھارے خود ساختہ شرکاء میں کوئی ایسا ہے جو الحق ، یعنی قرآ کے سچے نظام حیاتِ کلی کی طرف رہنمائی کرتاہے ؟ (اب فیصلہ کرو کہ ) جو اسلام کے سچے نظامِ حیات کلی کی طرف رہنمائی کرے وہ اس کا زیادہ حقدار ہے کہ اس (کے احکام کی ) پیروی کی جائے یا وہ جو خودہدایت کا محتاج ہو او رکسی کی رہنمائی کے بغیر ہدایت نہ پاسکے۔ تمھیںکیا ہوگیا ہے ؟ تم کیسے(جاہلانہ) فیصلے کرتے ہو ؟
</item><item>اصل یہ ہے کہ ان میں سے اکثر لوگ محض قیاس و گمان (Conjecture and fancy) کے پیچھے چلتے ہیں، حالانکہ قیاس و گمان کسی طرح بھی حق الیقین کے مقابلے میں کار آمد نہیں ہوسکتا (نمبر ۱۰) یاد رکھو! تم جو کچھ بھی کرتے ہو اللہ تعالیٰ اس کا علم کلی رکھنے والا ہے۔ حواشی نمبر ۱۰ - یہ آیۂ تنذیری علما ء و مشائخ سمیت کل مسلمانوں کے لیے آئینہ ٔ عبرت ہے۔
</item><item>دیکھو! یہ قرآن ایسا نہیں کہ اسے اللہ تعالیٰ کے سوا کوئی او راپنی طرف سے بنا لے،وہ تو اپنے سے پہلے کے کلامِ الٰہی کی تائید و تصدیق کرتا ہے (اور یہ اس بات کی بُرہانِ قاطع ہے کہ وہ خود بھی اللہ تعالیٰ کا کلام ہے) ؛اور کتاب اللہ کی تفصیل (Exposition) ہے، یعنی اس میں اللہ تعالیٰ کی ہر زمان و مکان میںنازل ہونے والی کتاب کے قوانین و احکام اور تعلیمات کو کھول کر بیان کیا گیا ہے۔ اس میں قطعاً اضطراب و شک نہیں کہ وہ کل جہانوں کی مخلوقات کے پروردگار و آقا کی وحی و تنزیل (Divine Revelation and Descent) ہے ۔
</item><item>(کس قدر ظلم و جہل کی بات ہے کہ ایسے سچے قرآن سے متعلق ) یہ لوگ کہتے ہیں کہ اسے اس شخص ، یعنی پیغمبر و اعظم و آخر ؐ نے خود اپنے جی سے گھڑ لیا ہے (Has invented it ، اور اسے اللہ تعالیٰ سے منسوب کردیا ہے۔اُن کے اس دعوے کے جواب میں) ان کو چیلنج دیجیے کہ اگر تم اپنے دعوے میں سچے ہو ( کہ اسے انسان تصنیف کر سکتا ہے تو ایسا کرنے کی خاطر) اللہ تعالیٰ کے سوا جس جس کو تم نے اپنی مدد کے لیے بُلا سکتے ہو، بُلا لو اور اس کی مانند ایک سُورت ہی تصنیف کرکے دکھائو تو مانیں۔
</item><item>(وہ قرآن حکیم کی تکذیب، علم و عقل کی بناء پر نہیں کرتے) بلکہ اس بناء پر اس کی تکذیب کرتے ہیں کہ اس کے علم کا احاطہ (Compass) نہیں کرسکتے( یعنی اس کے علم و حکمت کا ادراک نہیں کر سکتے: (Cannot grasp) ؛ نیز اس کی معنویت (Sigificance) ابھی ان کی سمجھ میں نہیں آئی۔ اسی طرح ان کے متقدمین ، یعنی ان سے پہلے لوگوں نے بھی تکذیب کی تھی۔ لہٰذا غور کی نظروں سے دیکھو کہ ظالموں، یعنی حق کو جھٹلانے والوں کا کیسا (بھیانک اور عبرتناک ) انجام ہوا۔
</item><item>اور ان لوگوں میں سے بعض تو اسے تسلیم بالیقین کرتے ہیں اور کریں گے؛ اور بعض اسے تسلیم بالیقین کرنے والے نہیں( یہ مفسد ہیں ، یعنی حیاتِ اجتماعیہ کا توازُن بگاڑنے والے ہیں) اور آپ کا پروردگار و آقا ان فساد کرنے والوں کو اچھی طرح جانتا ہے۔
</item><item>اور اگر وہ آپ (کی رسالت و دعوت ) کو جھٹلاتے ہیں ( اور ماننے کے نہیں) تو اُن سے کہہ دیں کہ میرا عمل میرے لیے ہے (یعنی اس کا اجر صرف مجھے ملے گا)، اور تمھارا عمل تمھارے لیے ہے(یعنی اس کا اجر صرف تمھیں ملے گا)۔ میں جو کرتا ہوں، تم اس سے بری الذمہ ہو، اور جو تم کرتے ہو ، اس سے میں بری الذمہ ہوں (کیونکہ یہ اللہ تعالیٰ کا قانونِ مُکافاتِ عمل ہے)۔
</item><item>اور ان میں سے کچھ لوگ آپ کی باتیں اس طرح سنتے ہیں کہ ( اُن کا دھیان کہیں اور ہوتا ہے : او روہ معنوی طورپر بہرے ہوتے ہیں)۔ کیا آپ اپنی بات بہروں کو سُنا سکتے ہیں ، اگرچہ وہ سمجھتے نہ ہوں (نمبر ۱۱)۔ حواشی نمبر ۱۱ - قرآن مجید کو غور کے کانوں سے سننا او رعقلِ سلیم سے سمجھنا ناگزیر ہے، ورنہ اس کا سننا بے فائدہ ہوگا۔ دوسرے، جو لوگ اس طرح سنتے نہ سمجھتے ہیں ، وہ ’’بہرے‘‘ ہوتے ہیں۔
</item><item>اور (آپ ؐ کی مجلس میں) ان میں سے ایسے لوگ بھی ہوتے ہیں جو بظاہر آپ کو تک رہے ہوتے ہیں(لیکن ان کی فکر و نظر کا ہدف کہیں اور ہوتا ہے۔ یہ معنوی لحاظ سے نابینا ہوتے ہیں)۔ کیا آپ ایسے اندھوں کوراہِ راست دکھا سکتے ہیں ، اگر چہ وہ بصیرت سے کام بھی لیں(نمبر ۱۲) ۔ حواشی نمبر ۱۲ - دیکھنا غور کی نظروں سے ہوتا ہے۔ اسی طرح سُننا غور کے کانوں سے ہوتا ہے۔ قرآن مجید نے ہمیں اس حقیقت سے آگاہ کیا ہے کہ اقوامِ عالم کی ہلاکت و بربادی کے عوامل میں سے ایک یہ بھی تھا کہ غور کے کانوں سے سُننا اور غور کی آنکھوں سے دیکھنااُن کا شعار نہ رہا تھا ۔ علامہ اقبالؒ نے اسی لیے فرمایا ہے: دِیدن دِگر آموز، شُنیدن دِگر آموز! (دیکھنا پھر سیکھ! سُننا پھر سیکھ!)
</item><item>اصل یہ ہے کہ اللہ تعالیٰ (جو رب رحمن و رحیم ہے، یعنی اپنے بندوں سے بے انتہا محبت و شفقت اور احسان اور ان کی تربیت کرنے والا ہے ) اپنے جمالیاتی۔ تخلیقی شاہکاروں سے ذرہ بھر جور و ستم نہیں کرتا؛ بلکہ یہ خود انسان ہیں جو اپنے اوپر ظلم کرتے ہیں، یعنی شرک اور دیگر اعمالِ سُوء کرکے اپنے آپ کو رہینِ خوف و حُزن بناتے ہیں۔
</item><item>اور وہ قیامت کا دن ہوگا جب اللہ تعالیٰ ان سب کو (اپنے حضور) جمع کرے گا تو وہ ایسا محسوس کریں گے جیسے وہ (دُنیا میں) پل بھر دن سے زیادہ نہیں رہے تھے ( اس وقت ان پر زمانے کی اضافی - گریز پا حقیقت (Relative-fugitive reality) مُنکشف ہوجائے گی؛ اور باہم ایک دوسرے کو پہچانتے ہوں گے ( باوجود یکہ وہاں انسانوں کے جسم و پیکر موت سے منزہ ہوں گے ) ۔ بہرحال ، جن لوگوں نے اللہ تعالیٰ کی ملاقات،یعنی اس کی عدالت میںپیش ہونے کو جھٹلایا تھا (اس کے نتیجے میں ، حسنات کے لحاظ سے ) خسارے میں پڑ گئے اور وہ ہدایت، یعنی راہ و منزلِ مقصود پانے والے تھے۔
</item><item>اور (ہمارے پیغمبر ؐ ! ان کے اعمالِ سُوء کے ) جن المناک نتائج سے ہم انھیں متنبہ کر رہے ہیں، ان میں سے بعض کو آپ کے جیتے جی دکھا دیں، یا آپ کی وفات کے بعد ان کاظہور ہو ؛ بہر حال اُنھیںآنا توہمارے پاس ہی ہے۔ اور جو کچھ یہ کر رہے ہیں، اس پر اللہ تعالیٰ عینی شاہد ہے(نمبر ۱۳) حواشی نمبر۱۳ - اس کا مطلب یہ بھی ہوسکتا ہے کہ ہر فردِ بشر کے اعمال اس کے اُلوہی حلقومی کیسٹ میں ساتھ ساتھ ریکارڈ ہوتے جاتے ہیں؛ روزِ حساب و جزا وہ اپنی کل عمر کی متحرک و گویا تصویر اس کیسٹ والے وی ۔ سی ۔ آر میں خود دیکھ لے گا۔
</item><item>(اللہ تعالیٰ کا قانونِ تقویٰ وہدایت یہ ہے کہ ) ہر اُمت یا ہم مشرب قوم کے لیے (اُن کے احیاء تقویٰ اور انھیں ہدایت دینے کے لیے ) ایک رسول ؑ (نمبر ۱۴) ۔ پھر جب کسی اُمت میں اس کا رسول ؑ مبعوث ہوجاتا ہے تو (ہماراقانونِ عدل یہ ہے کہ)اُن کے درمیان (ان کے اعمال کا) عدل کے ساتھ فیصلہ کیا جاتا ہے، اور کسی سے ناانصافی نہیں ہوتی۔ حواشی نمبر ۱۴- قرآن حکیم کا اعجاز ہے کہ اُس نے نبوت و رسالت کا فلسفہ سِہ لفظی جملے میں اس طرح بیان کیا ہے کہ اہلِ نظر ماضی کے تاریخی عمل کو حال کے تناظرمیں دیکھ لیں ۔اُس نے پہلی بار انسان کو اس تاریخی واقعیت سے آگاہ کیا ہے کہ رب العالمین نے (اپنے قانونِ عدل و احسان کے مطابق) دُنیا کی ہر امت یا ہم مشرب قوم میں اپنا رسول ؑ مبعوث کرنا مقرر کیا تھا۔ چنانچہ اُس کے رسولؑ اپنی اپنی امت کی ہدایت کے لیے آتے رہے۔ انجامِ کار ، رب علیم و حکیم نے ایک طرف اپنے دین یا نظام حیات کلی کی تکمیل کر دی، اور دوسری طرف اپنا آخری نبی حضرت محمد رسول اللہ صلی اللہ علیہ وسلم مبعوث فرما کر سلسلۂ رسالت و نبوت ہمیشہ کے لیے منقطع کر دیا۔
</item><item>اور آپ سے پوچھتے ہیں: ’’اگر تم سچے ہو تو بتائو(کہ اعمالِ سُوء کے ہولناک نتائج کا) وعدہ کب پورا ہوگا؟ ۔
</item><item>آپ اُن پر واضح کردیں کہ( میں یہ غیب کی بات کیسے بتا سکتا ہوں ؟) جبکہ مجھے تو اپنے آپ کو نقصان یا نفع پہنچانے کا اختیار تک نہیں؛ یہ اللہ تعالیٰ کے قانونِ مشیت و تدبیری پر موقوف ہے(یاد رکھو) ہر اُمت (کی پاداشِ عمل ) کا وقت مقرر ہے، جب وہ مقررہ وقت آجاتا ہے تو وہ ایک پل تاخیر کرسکتے ہیں نہ تقدیم، یعنی ایک پل بھی آگے پیچھے نہیں ہوسکتے ۔
</item><item>(میرے پیغمبر آخر و اعظم ؐ! ) اُن سے پوچھیے، کیا تم نے اس بارے میں غورو فکر کیا ہے کہ اگر (تمھارے اعمالِ سُوء کی پاداش میں) اس، یعنی اللہ تعالیٰ کا عذاب تم پر رات کے وقت یا دن میں آجائے ( تو کیا تم اُس سے محفوظ رہ سکتے ہو)؟ تو پھر مجرم کس بِرتے پر اس کے لیے جلدی مچا رہے ہیں؟
</item><item>(ان سے پوچھیے!) کیا جب عذاب واقع ہوچکے گا تب اس پر یقین کرو گے؟ (مگر اس وقت یقین لانا بے سُود ہوگا۔ اس وقت تو یہ کہا جائے گا) ہاں! اب مانے ؟ حالانکہ تم تو اس کے جلد آنے کا تقاضا کیا کرتے تھے ۔
</item><item>انجامِ کار (At length) ، اُن لوگوں سے جنھوں نے ظُلم (نمبر ۱۵) کیا ہوگا، کہاجائے گا ؛ چکھو! عذابِ مُدام (Enduring scourge ) کا مزہ ! (قانونِ مکافات عمل کے مطابق) جو( سیِّآت) تم کماتے رہے تھے ، صرف وہی اجر کے طور پر تمھیں دی جاتی ہیں ۔ حواشی نمبر ۱۵ - ظلم کے معانی ہیں : شرک، کفر ، سلب و غضبِ حقوقِ انسانی، ناانصافی، فساد، تکذیبِ دین ؛ نیز اپنے آپ پر او ردوسروں پر جور و ستم کرنا۔
</item><item>اور آ پ سے (کُرید کُرید کر ) دریافت کرتے ہیں: ’’کیا یہ (وعید عذاب) سچی ہے ؟ آپ واضح طو رپر فرمادیں کہ ہاں۔ میرا رب شاہد ہے کہ یہ سچی اور شدنی ہے، لہٰذا تم اُس (کے قانونِ مُکافاتِ عمل ) کی گرفت سے بچ نہیں سکتے۔ ( اس کا ترجمہ یہ بھی ہوسکتا ہے : تم اللہ تعالیٰ کو اپنا قانونِ مُکافاتِ عمل نافذ کرنے سے بے بس نہیں کرسکتے)۔
</item><item>(وہ آنے والا عذاب اس قدر زہرہ گداز ہوگا کہ ) ہر متنفس جس نے ظلم کیا ہوگا اگر بالفرض دنیا جہان کا مال و منال اُسے مل بھی جائے تو وہ عذاب سے بچنے کی خاطر ضرور اُسے فدیہ(Ransom) میں دے ڈالے گا( مگر پھر بھی مُکافاتِ عمل سے بچ نہیں سکے گا)۔ پھر جب عذاب کو دیکھیں گے تو اپنی ندامت و پشیمانی (Remorse and repentance) کو چھپانے کی کوشش کریں گے ۔ انجامِ کار، ان(ظالموں اور مظلوموں) کے درمیان عدل و انصاف کے ساتھ فیصلہ کردیا جائے گا ، اور اُن میں سے کسی کے ساتھ ذرا بھر زیادتی نہیں ہوگی ۔
</item><item>یاد رکھو کہ آسمانوں او رزمین میں جو نعمتیں بھی ہیں، اللہ تعالیٰ کی ملکیت او راس کے لیے ہیں، یعنی اس کے کل جمالیاتی ۔ تخلیقی شاہکاروں کے تمتع کے لیے ہیں (نمبر ۱۶)۔ یاد رکھو کہ اللہ تعالیٰ کا حکم سچا او راٹل (نمبر ۱۷) ہے ۔ لیکن ان میں سے اکثرلوگ اس کا علم ُ الیقین نہیں رکھتے(نمبر ۱۸) ۔ حواشی نمبر ۱۶ - اس کا مطلب یہ بھی ہے ک ربُّ العٰلمین کی کُل سماوی و ارضی نعمتوں میں ہر فردِ بشر کا مساوی پیداواری حق معلوم ہے ، لہٰذا اپنے اس حق سے محروم لوگوں کو اُن کا یہ حصہ دینا ہر مالدار شخص پر فرض ہے۔ نمبر ۱۷ - وجہ یہ ہے کہ یہ فرمانِ الٰہی محکم ، اٹل اور لازمی ہے۔ نمبر ۱۸ - یہ آیۂ اعجاز ی سرمایہی داری ، اکتناز و احتکار، بُخل اور اسراف و تبذیر کے حرام ہونے پر بُرہانِ قاطع ہے ، لیکن اکثر لوگو کو اس کا علم ہے نہ یقین۔
</item><item>وہی ہے جو زندگی بخشااور موت دیتا ہے۔ (اس کا مطلب یہ ہے کہ زندگی طبیعی بھی ہوتی ہے اور معنوی بھی۔ چنانچہ جس طرح اللہ تعالیٰ اپنے قوانین طبیعی کے مطابق مُردہ اراضی کو زندہ و بار آور کرتا ہے، اُسی طرح وہ اپنے قانون احترام آرزو کے مطابق اہل آرزو یا اقوام کو زندہ و فعال کرتا ہے) بہرحال وہی ہے جس کی طرف تم سب نے (بالآخر) لَوٹ کر جانا ہے (نمبر ۱۹) ۔ حواشی نمبر ۱۹ - اس کا مطلب ہے کہ قیامت کے روز کل بنی نوعِ انسان نے دوبارہ زندہ ہو کر اللہ تعالیٰ کی عدالت میں اپنے حسین و قبیح اعمال کا اجر لینے کے لیے پیش ہونا ہے ۔
</item><item>اے بنی نوعِ انسان (O! Mankind) ! تمھارے پروردگار و آقاکی طرف سے تمھارے پاس پند نامہ (نمبر ۲۰) (Book of Exhortation ) او رتمھارے سینے کی یعنی قلبی یا نفسیانی بیماریو کے علاج کا نسخہء شفاء (نمبر ۲۱) ہے؛ نیز اُن کے لیے جنھوں نے اللہ تعالیٰ کے نظامِ حیاتِ کلی کو تسلیم بالیقین کر لیاہے۔( اور وہ اہلِ آرزو و خشیت ہوتے ہیں) ، جنت کی راہِ راست پر سفرِ زندگی کرنے کے لیے اُلُوہی ہدایت نامہ (نمبر ۲۲) (Divine Book of Guidance) ہے ؛ نیز اُنھیں مادی و معنوی ترقی و اُخروی حسنہ سے سرفراز کرنے والا ہے۔ حواشی نمبر ۲۰- ۲۲ - پند نامہ، نسخہ ء شفا اور اُلُوہی ہدایت نامہ ۔ یہ آیۂ تبشیری اپنی معنوی ابعاد اور ایجازِ بلاغت کی بناء پر قرآن حکیم کے اعجازات میں سے ہے، اور اس اصلِ عظیم پر دلالت کرتی ہے کہ قرآن مجید میں تدبر کیے اور اسے بخوبی سمجھے بغیر اُس سے کما حقہٗ استفادہ نہیں کیا جاسکتا۔ مثال کے طور پر، قرآن حکیم کے مطالعہ بالحق کرنے کے بعد ہی اس کا مُخلص تلمیذ اس پند و نصیحت حاصل کرکے اپنے اخلاق کی تہذیب و تحسین اور کردار کی اصلاح کرسکتا ہے ؛ نسخہ ء شفا کو سمجھنے کے بعد ہی اپنی بیماریوں کا علاج کرسکتا ہے؛ او رہدایت نامہ سے مکمل آگاہی حاصل کرنے کے بعد ہی وہ صراطِ مستقیم کو معلوم اور اس پر سفرِ زندگی کرکے اپنی آخری منزلِ مقصود پر پہنچ سکتا ہے، جو جنت قرۃ العین ہے ۔
</item><item>آپ اعلان کر دیں کہ قرآن حکیم کا ملنا، اللہ تعالیٰ کے فضل، یعنی اس کے جوشِ کرم گُستری، یا جوشِ ارزانی موھبتِ عظمیٰ اور اس کی رحمت، یعنی اس کی احسان بداماں محبت و شفقت کی شدت سے ہے، لہٰذا اس کے ملنے پر (کل بنی نوعِ انسان بالعموم، اور مسلمان، بالخصوص) جشنِ مسرت وطرب منائیں۔ (حقیقت یہ ہے کہ ) قرآن مجید ہر اُس چیز سے بہتر ہے جو وہ جمع (Amass) کرتے رہتے ہیں۔ دوسرے لفظوں میں، قرآن حکیم دُنیا کی محبوب سے محبوب تر اور قیمتی سے قیمتی متاعِ زیست سے گراں بہا اور افضل و اعلیٰ ہے، اس لیے یہ کلید جنت قرۃ العین ہے۔
</item><item>آپ ان لوگوںسے پوچھیے : کیا تم نے کبھی یہ سوچا ہے کہ اللہ تعالیٰ نے تمھارے لیے جو رزق پیدا کیا ہے اس میں تم نے خود ہی (اپنی سادات و اکابر پرستی کے باعث) کسی کو حرام اور کسی کو حلال قرار دے لیا ہے ؟پوچھیے! کیا ایسا کرنے کی اجازت تمھیں اللہ تعالیٰ نے دی ہے یا اس سے یونہی منسوب کرتے ہو، جو بہتان ہے؟
</item><item>جن لوگوں کی جسارت و بیباکی کا یہ عالَم ہے کہ وہ اللہ تعالیٰ سے جھوٹی باتیں منسوب کرکے افترا پردازی کرتے ہیں وہ قیامت کے روز (Day of Resurrection) کو کیا سمجھتے ہیں؟ (کیا اس روز ان کی نشأۃِ ثانیہ نہیں ہوگی اور ان کے اعمال کا محاسبہ نہیں ہوگا ؟ یا کیا وہ اللہ تعالیٰ کے قانونِ مُکافاتِ عمل سے بچ جائیں گے ؟ ) اصل یہ ہے کہ اللہ تعالیٰ بنی نوعِ انسان پر فضل یا بے حساب کرم گُستری کرنے( اور ان کو اِحیاء تقویٰ اور اپنی اصلاح کرنے کی مُہلت دینے والا ہے ۔ لیکن ان میں سے اکثر لوگ اس کا شکر بجا نہیں لاتے، یعنی اس کے قانونِ اِمہال یا مُہلت (Law of Repite) سے فائدہ نہیں اُٹھاتے۔
</item><item>(اور میرے نبی ؐ!) آپ جس حا ل میں بھی ہوتے ہیں (چاہے وہ تخلیقی فکر ہو یا تخلیقی فعلیت یا کوئی اور حالت)، یا قرآن حکیم میں سے کسی حصے کا درس دے رہے ہوتے ہیں ؛ یا اے لوگو! تم جو کام کبھی کر رہے ہوتے اور اس میں مُنہمک ہوتے ہو(Are engrossed in it) توہم تمھارے شاہد (Witness) ہوتے ہیں۔ دیکھو! تمھارے پروردگار و آقا سے ذرّہ برابر بھی کوئی چیز پوشیدہ نہیں ، نہ زمین میں، نہ آسمان میں، نہ اس سے نسبتاً چھوٹی او رنہ بڑی، مگر وہ واضح طور پر بیان کرنے والی کتاب یا لوحِ محفوظ میں رقم ہے (Is recorded)۔
</item><item>گوشِ ہوش سے سُنو! اللہ تعالیٰ کے دوستوں (نمبر ۲۳) یا اس کے بندگانِ تسلیم و رضا کو (کسی بیرونی قوت، جیسے فرعو ن، وڈیرا، سردار،ہامان یا قارون و آزر وغیرہ وغیرہ کا)خوف و خطر لاحق نہیں ہوتا اور (سیِّآت کے فقدان کے سبب) وہ رہینِ غم و اضطراب نہیں ہوتے (نمبر ۲۴) ۔ حواشی نمبر ۲۳ - اولیاء اللہ : اس از بس اہم قرآنی اصطلاح کا مطلب ہے: اللہ تعالیٰ کے اہلِ عشق و وفا بندے جو مؤمن و متقی اور محسن و مجاہد ہوتے ہیں؛ او روہ اسلام کے نظام حیات کلی میں عملاً حصہ لیتے ہیں، اور معاشرے کے فعال و مجاہد افراد، او رنفوس مطمئنہ ہوتے ہیں ۔ بخلاف اس کے، وہ لوگ اولیاء اللہ نہیں ہوتے ، جو فقر ودرویشی یا پیری و ’’شخصیت ‘‘ کا خرقۂ سالوس پہن کر دوسروں کی کمائی پرزندگی کرتے ہیں؛ اور نہ نظامِ اسلام کے استحکام و بقا کے لیے جان و مال سے جہاد کرتے ہیں اور نہ دیگر فرائض ہی سر انجام دیتے ہیں ۔ نمبر ۲۴ - یعنی وہ نفوس مطمئنہ ہوتے ہیں ۔ ان کو اپنا غم نہیں ہوتا ، لیکن اللہ تعالیٰ کے بندوں کا غم ہوتے ہے، جسے’’ غمِ عشق ‘‘ سے تعبیر کر سکتے ہیں۔
</item><item>یہ وہ لوگ ہیں جو اللہ تعالیٰ او راس کے قوانین و احکام او رتعلیمات کو تسلیم بالیقین کرتے اور جنت کی راہِ راست پر سفرِ زندگی کرنے کی طلب و آرزو رکھتے اور دوزخ کو جانے والے راستوں پر چلنے سے گریزاں و ترساں رہتے ہیں ۔
</item><item>اُن کے لے دنیا کی زندگی اور آخرت دونو ں میں حسنہ ہے، یعنی حسین و مسرت انگیز نعمتیں ہیں۔ (یہ اللہ تعالیٰ کا قانونِ انعام و فضل ہے) اور اللہ تعالیٰ کے قوانین اٹل اور غیر متبدل ہیں۔ دیکھو! یہ ارفع و جلیل کامایابی و کامرانی ہے : (It is a supreme and sublime triumph ) ۔
</item><item>(میرے پیغمبر ؐ!) ان (حق کور اور حق دشمن) لوگوں کی (طنزیہ) باتیں آپ کو کبیدہ خاطر نہ کری، یعنی آپ کو ان لوگوں کی باتوں کی پروا نہیں کرنا چاہیے ۔ (یہ حسن کور آپؐ کی عزت و تکریم نہیں کرتے (نمبر ۲۵) تو نہ کریں، کوئی فرق نہیں پڑتا، کیونکہ عزت تو وہ ہے جو اللہ تعالیٰ دیتا ہے)، اور ہر قسم کی عزت دینے کا اختیار صرف اللہ تعالیٰ کو ہے [ویسے عزت صرف اللہ تعالیٰ کے لیے ہے،اور اس کے رسولوں ؑ او رمؤمنوں کے لیے ہے (المنفقون ۶۳:۸)] ۔ وہ سب کچھ سننے والا - سب کچھ جاننے والا ہے۔ حواشی نمبر ۲۵ - عزت و تکریم نہیں کرتے: Do not honour and pay due respect.
</item><item>گوش ہوش سے سن رکھو! جو کوئی آسمانوں میں ہے اور جو کوئی زمین میں ہے ، سب اللہ تعالیٰ کے(فقیر و سائل ) ہیں۔ چنا نچہ جو لوگ اللہ تعالیٰ کے سوا اپنے خود ساختہ شریکوں یا معاونوں (Associates and partners) کو (استمداد کے لیے ) پکارتے ہیں، وہ اپنے وہم و گمان کے سوا کسی کا اتباع نہیں کرتے، اور وہ محض قیاس آرائیاںکرتے رہتے ہیں (نمبر ۲۶) ۔ حواشی نمبر ۲۶- غیر مسلم مُشرک قوموں کی طرح مسلمانوں میں جو لوگ ’’غیر اللہ‘‘ کو پکارتے ہیں، ان کے پاس کوئی قرآنی سند ہوتی ہے نہ منطقی دلیل۔ اگر کوئی چیز ہوتی ہے تو وضعی یا من گھڑت روایات۔ایسے مُشرک مسلمان اپنے سادات و اکابر، اَئمہ و مشائخ، نیز پیروں ، فقیروغیرہ وغیرہ کو خود ہی جی سے اللہ تعالیٰ کی طرح سمیع و مستجیب الدعوٰت قرار دے کر ان کو استمداد و استعانت اور مشکل کشائی و حاجت روائی کے لیے پکارتے ہیں۔
</item><item>(اے افرادِ نسلِ انسانی ! (O! Mankind) وہ وحدہٗ لا شریک اللہ ہی ہے، جس نے تمھارے لیے رات بنائی تاکہ تم اس (کی خاموش تاریکی) میں آسدگی و سکینت (Ease and rest) حاصل کرو؛ اور دن کو روشن بنایا (تاکہ تم اس کی روشنی میں سرگرمِ عمل ہوجائو) قدرت کے اس نظامِ ہستی میں ان ہم مشرب لوگوں کے لیے بصیرت افروز دلائل و براہین ہیں جو گوشِ حق نیوس رکھتے ہیں (نمبر ۲۷) حواشی نمبر ۲۷ - اہلِ ایمان و تقویٰ کی ایک صفت یہ ہے کہ وہ گوشِ حق نیوش اور دیدۂ عبرت نگاہ رکھنے والے ہوتے ہیں ۔
</item><item>ایسے لوگ بھی ہیں جو اِس عقیدے کا اظہار کرتے ہیں کہ اللہ تعالیٰ نے ’’بیٹا‘‘ بنا لیا ہے (نمبر ۲۸) (Allah has begotten a son ) ۔ ’’وہ‘ ‘ اس سے اور ہر قسم کی احتیاج و نقص سے پاک و منزہ ہے ۔ وہ بے نیاز مستغنی (Needless and self-sufficient) ہے، اس لیے جو کچھ آسمانوں اورزمین میں ہے اُسی کا تو ہے ۔(مشرکو!) کیا تم اپنے عقیدہ ابنیت کے ثبوت میں کوئی (سماوی) سند یا محکم دلیل پیش کر سکتے ہو؟ تم اللہ تعالیٰ سے وہ باتیں کیوں منسوب کرتے ہو جن کا تمھیں علم نہیں؟ ۔ حواشی نمبر ۲۸ - نصاریٰ کا عقیدۂ ابنیت دراصل ان کا عقیدہ تثلیث (Trinity) ہے ، یعنی باپ، بیٹا ا ور رُوح القدس۔ یہ عقیدہ ہند ومت کے عقیدہ ٔ اوتاریت (Incarnation) سے ماخو ذ معلوم ہوتا ہے ، جس کے مطابق اللہ تعالیٰ اپنے بندوں کی اصلاح کے لیے بشرکے رُوپ میںجنم لیتا ہے۔ بہر حال ، یہ سوچ کر تعجب ہوتا ہے کہ جنھوں نے سائنس و ٹیکنالوجی سمیت علومِ جدیدہ میں حیرت انگیز ترقی کی ہے، اور اپنے آپ کو عقلیت پسند (Rationalists) کہتے ہیں ایسا بے بنیادو مشرکانہ او رظالمانہ و جاہلانہ عقیدہ رکھتے ہیں۔ وہ یہ نہیں سوچتے کہ لاکھوں کروڑوں برس کاروبارِ حیات و کائنات تن تنہا چلاتے ، اللہ وحدہٗ لا شریک کو دفعتاًکیسے اور کیوں’’بیٹے‘‘ کی حاجت محسوس ہوئی ؟ پہلے کیوں نہیں ہوئی؟ او ربعد میں کیوں ہوئی؟ حالانکہ وہ کسی ’’بیٹے‘‘ یا شریک و معاون سے بے نیاز و بے احتیاج ہے ۔ اللہ سبحانہ و تعالیٰ ، علیم و حکیم اور عزیز و قدیر ہو، اور وہ ایک کنواری کے بطن سے عام انسانوں کی طرح نو ماہ بعد جنم لے، اس کی شانِ اقدس سے بعید ہے ۔
</item><item>(یہ اصل) ان پر واضح کر دیں کہ جو لوگ اللہ تعالیٰ سے جھوٹی باتیں منسوب کرتے ہیں ، وہ کبھی فلاح یعنی(سیِّآت سے نجات پانے میں) کامیاب نہیں ہوتے۔
</item><item>(ان افتراء پردازیوں سے ) انھیں دُنیا میں کچھ مفادات حاصل تو ہوسکتے ہیں ، لیکن انجامِ کار انھیں (حساب دینے والے اور جزا لینے کے لیے) ہماری عدالت میں پیش ہونے کے لیے آنا ہے ۔ پھر وہ ہمارے قانونِ مجازات کے مطابق سخت عذاب کا مزہ چکھیں گے، بدیں وجہ کہ وہ کفر کرتے تھے ۔، یعنی اللہ تعالیٰ کے نظامِ حیات کلی کو ماننے سے انکار کرتے تھے۔
</item><item>(میرے پیغمبر ؐ !) ان لوگوں کو (عبرت دلانے کے لیے حضرت ) نوح کی رُوداد پڑھ کر سنائیں! وہ ماجرا جب اُس نے اپنی قوم کو مخاطب کرکے کہا تھا : ’’اے برادرانِ قوم! اگر میرا مقامِ (رسالت) یا میرا تمھارے درمیان رہنا سہنا اللہ تعالیٰ کے قوانین و احکام سُنا سُنا کر تمھیں (خوابِ) غفلت سے بیدار کرنا، تم پر شاق گزرتا ہے (تو جو جی میں آئے کر گزرو )؛ میرا انحصار تو اللہ تعالیٰ (کی نصرت ورحمت ) پر ہے۔ تم اپنے خود ساختہ شرکاء کی معیت میں (میرے خلاف) اپنا لائحہ عمل (Cours of action) خوب دیکھ بھال کر تیار کر لو تاکہ اس کا کوئی گوشہ تمھاری نظروں سے اوجھل نہ رہ جائے۔ پھر میرے ساتھ جو کرنا ہے کر گزرو، او رمجھے قطعاً مہلت (Respite) نہ دو ۔
</item><item>پھر اگر (تم میری مخالفت سے باز نہ آئے اور میری دعوتِ توحید سے ) رُو گردانی کی(تو اس کا وبال تم پر ہی پڑے گا۔ میں تو یہ دعوت صرف تمھاری دُنیوی و اُخروی حسنہ کے لیے دے رہاہوں اور ) میں نے اس کے لے تم سے کوئی معاوضہ (Recompense) نہیں مانگا ہے۔ مجھے اپنا صلہ صرف اللہ تعالیٰ سے لینا ہے، اور اُس نے مجھے ارشاد فرمایا ہے کہ میں اُن کی طرح بنا رہوں جو اس کے قوانین واحکام کو برضا و رغبت تسلیم بالیقین کرتے ہیں ۔
</item><item>چنانچہ وہ اس کی (دعوتِ توحید کی ) تکذیب کرتے رہے؛ پھر اس کا نتیجہ یہ ہوا کہ ہم نے (اپنے قانونِ انعام و فضل کے مطابق) اُسے اور ان کو جو اس کے ساتھ کشتی(The Ark) میں سوار تھے (طوفان سے) بچا لیا؛ اور (اپنے قانونِ استخلاف و استبدلال کی رُوسے ) ان کو (غرق شدہ کافروں کی جگہ) جانشین (Successors) کر دیا؛ لیکن جو لوگ ہماری تعلیمات اور قوانین و احکام کو جھٹلاتے تھے ، اُنھیں غرق کر دیا۔ لوگو! دیدہ ٔ عبرت نگاہ سے دیکھو کہ ان کا انجام کیسا (عبرتناک) ہوا، جن کو اعمالِ سُوء سے متنبہ کیا گیا تھا ، لیکن انھوں نے ایک نہ سنی تھی ۔
</item><item>پھر نوح ؑ کے بعد ہم نے اپنے اور پیغمبر ؑ اُن کی اپنی قوم کی طرف بھیجے۔ وہ اُن کے پاس واضح احکام اور براہین قطعیہ لے کر آئے، مگر وہ ایسے (ہٹ دھرم اور سرکش) بن چکے تھے کہ اس (دین) پر ایمان نہ لائے، جسے وہ پہلے جھٹلا چکے تھے۔ اس طرح ہم (اپنے قوانینِ مجازات و احترامِ آرزو کے مطابق اللہ تعالیٰ کی ) حدود سے تجاوز کرنے والوں (Transgressors)کے دل و دماغ پر چھاپ لگا دیتے ہیں، یعنی اُن کا قلبی نظام معطل کر دیتے ہیں، نتیجۃ ً ، ان کے سوچنے ، سمجھنے، نیز حق سننے اور حق قبول کرنے کی استعدادیں مفلوج ہوجاتی ہیں ۔
</item><item>پھر ہم ان پیغمبروں ؑ کے بعد موسیٰ ؑ او رہارون ؑ کو فرعون اور اُس کے سرداروں کی طرف اپنی آیات ، یعنی قوانین واحکام اور تعلیمات و نشاناتِ حق دے کر بھیجا، مگر انھوں نے تکبر کیا، یعنی اپنی بڑائی کے زعمِ باطل میں انہیں ماننے کو اپنی کسرِ شان سمجھ کر مستر دکر دیا۔ اُن پر جورو ستم کرنا اور سرکشی و فساد کرنا، ان ہم مشرب لوگوں کا شعار بن چکا تھا ۔
</item><item>چنانچہ جب ہماری طرف سے ان کے پاس ’’الحق ‘‘ آیا یعنی جب حضرت موسیٰ ؑ نے ان کو اپنی دعوتِ حق کے ثبوت میں ہمارے عطا کردہ معجزات دکھائے تو کہنے لگے : ’’یہ تو صاف شعبدہ اور جھوٹ (Sorcery or magic and falsehood) ہے ‘‘۔
</item><item>(حضرت ) موسیٰ ؑ نے جواب میں کہا: ’’اب جب کہ تمھارے پاس ’’الحق‘‘ یعنی سچا معجزہ آچکا ہے تو تم اسے دیکھ کر کہتے ہو : ’’کیا یہ شعبدہ نہیںہے ؟‘‘ یاد رکھو ! شعبدہ گر جھوٹے ہوتے ہیں اور کبھی کامیاب نہیں ہوتے ، یعنی وہ ہمیشہ بے نیلِ مرام رہتے ہیں ۔
</item><item>پھر (حضرت موسیٰ ؑ سے مخاطب ہو کر )کہنے لگے : ’’ کیا تُو ہمارے پاس ا س لیے آیا ہے کہ تُو ہمیں اس (مشرب و کیش) سے برگشتہ کر دے، جسے اختیار کیے ہم نے اپنے آبائو اجداد، یعنی سادات و اکابر کو دیکھا ہے ؟ او رملک میں تم دونوں کی سرداری و سیادت قائم ہوجائے ؟ ہم تمھاری کوئی بات ماننے والے نہیں۔
</item><item>اور فرعون نے (درباریوں کو حکم دیا :’’ (ملک بھر سے ) ہر ماہر و تجربہ کار شعبدہ گر (Skilled and well-versed wzard) کو میرے حضور حاضر کرو۔
</item><item>پھر جب شعبدہ گر آگئے (اور مقابلے کی تیاری ہوگئی) تو موسیٰ ؑ نے اُن سے کہا: ’’(جادو چلانے کے لیے) جو کچھ تمھیں ڈالنا ہے ، ڈالو‘‘!
</item><item>چنانچہ جب شعبدہ گروں نے (جادو چلانے کے لیے رسیاں اور لاٹھیاں) پھینکیں تو (ا ن دیکھ کر حضرت (موسیٰ ؑ نے کہا : ’’جو چیزیں تم لائے ہو محض باطل شعبدہ ہے۔ اللہ تعالیٰ بالضرور اس (باطل ) کو نابود کرد ے گا (کیونکہ باطل میں صورتِ فنا مضمر ہوتی ہے) ۔ یقین مانو! اللہ تعالیٰ کے قوانینِ مُجازات و احترام آرزو کی رو سے حیاتِ اجتماعیہ کا توازن بگاڑنے والوں کی اپنی زندگی میں توازن پیدا نہیں ہوتا ۔
</item><item>اور اللہ تعالیٰ، اپنے قوانین کے مطابق، الحق (The Truth ، یعنی اپنے نظامِ حیاتِ کلی ) کو قائم و دائم رکھتا (Vindictes) ہے ( اس لیے کہ حق کو ثبات و دوام مستلزم ہے) ، چاہے مجرموں ، یعنی ظالموں، مفسدوں اور سرکشوں کو کتنا ناگوار کیوں نہ گزرے۔
</item><item>باوجود اس کے (کہ جھوٹ کا پول کھل گیا اور سچ ثابت ہوگیا تھا، حضرت) موسیٰ ؑ کی قوم کے چند نوجوانوں کے سوا کوئی اس پر ایمان نہ لایا، کیونکہ لوگ فرعون اور خود اپنے سادات واکابرسے ڈرتے تھے کہ مبادا فرعون ان کو کسی مصیبت میں ڈال دے ۔ واقعہ یہ ہے کہ فرعون اپنے ملک (مصر) میں مطلق العنان و سرکش تھا اور ان لوگوں میں سے تھا جو جور و ستم اور سرکشی و چیرہ دستی کی تمام حدود پھلانگ جاتے ہیں ۔
</item><item>پھر ( حضرت ) موسیٰ ؑ نے(ناصحانہ انداز میں ) کہا : ’’برادرانِ قوم ! اگرتم اللہ تعالیٰ پر ایمان لائے ہو، یعنی اگر تم نے واقعی اس کی ذات و صفات اور قوانین و احکام کو تسلیم بالیقین کر لیا ہے، اور اس کے بندگانِ تسلیم و رضا بن چکے ہو تو اس کی (تائید و نصرت پر ) پورا پور بھروسہ رکھو (اورکسی سے نہ ڈرو)۔
</item><item>انھوں نے جواب دیا : ’’یقین مانیں !) ہم صرف اللہ تعالیٰ (کی تائید و نصرت) پر انحصار رکھتے ہیں (We trust in)۔(پھر انھوں نے دعا مانگی) : پروردگارا! (تُو اپنی رحمت سے) ہمیں ظلم روا رکھنے والوںکے جور و ستم کا تختۂ مشق نہ بننے دینا۔
</item><item>اور ہمیں اپنی رحمت سے، یعنی اپنے قانونِ احسان و فضل سے کافروں یا تیرے نظام حیات کلی کو ماننے سے انکار کرنے والے ہم کیش لوگوں (کے طوقِ غلامی ) سے رہائی دلا۔
</item><item>پھر ہم نے موسیٰ ؑ اور اس کے بھائی (ہارون ؑ) کو وحی کے ذریعے حکم دیا کہ اپنی قوم کے افرادکے لیے مصر میں چند مکان فراہم کر و، او راپنے ان گھروں کو قبلہ، یعنی اجتماعی مرکز قرار دو اور (باجماعت ) صلوٰۃ قائم کرو، نیز مؤمنوں کو (آزادی و کامیابی اور دُنیوی و اُخروی حسنہ کی) نوید جانفزا دو ۔
</item><item>اس پر موسیٰ ؑ نے استدعا کی : ’’ہمارے پروردگار ! تُو نے فرعون او راس کے اُمراء اور سرداروں (Nobles and Chiefs) کو اس زندگی میں شان و شوکت (Splendour and grandeur) اور مال و منال (Riches ، کثرت سے ) دیا ہے ، جن کے بل بوتے پر، پرورگار! انھوں نے (تیرے بندوں) کو تیری راہِ راست سے بھٹکا دیا ہے ۔ پروردگارا! (اپنے قانون مجازات کے مطابق) ان کے مال و منال غار کردے، اور ان کے دلوں کو اور سخت کر دے، یعنی ان کو اور زیادہ قسی القلب بنا دے، کیونکہ جب تک وہ اذیت ناک عذاب سے دوچار نہیں ہوں گے (Would not face) ، ایمان لانے کے نہیں، یعنی تیرے نظامِ حیات کلی کو تسلیم بالیقین نہیں کریں گے۔
</item><item>(رب رحمن نے ) جواب دیا : ’’تم دونوں کی دعاقبول تو ہوگئی ہے، لیکن اس کے لیے (تمھارا اپنی جدو جہد میں ) ثابت قدم رہنا لازم ہے (نمبر ۲۹) ۔ لیکن جو لوگ (قوانینِ جہاد کا ) علم نہیں رکھتے، ان کی راہ نہ چلنا، یعنی ان کے مشورے پر عمل نہ کرنا ‘‘۔ حواشی نمبر ۲۹ - اس میں یہ اصل مضمر ہے کہ دُعا صبر یا ثابت قدمی سے مؤثر اور ثمرور بنتی ہے ۔
</item><item>بعد ازاں، ہم نے (اپنے فضل سے) بنی اسرائیل کو دریا(سَمُندر ) کے پار اُتار دیا۔ فرعون اور اس کے فوجی دستوں (Troops) نے اُن پر جور و ستم کرنے کی نیت سے ان کا پیچھا کیا، یہاں تک کہ وہ ڈوبنے لگا تو (جان بچانے کی خاطر) پکار اُٹھا:’’میں تسلیم بالیقین کرتا ہوں کہ اُس کے سوا کوئی معبود و حاکم نہیں، جس پر بنی اسرائیل ایمان رکھتے ہیں؛ اور میں اس کے بندگانِ تسلیم و رضا میں سے ہوگیا ہوں‘‘۔
</item><item>(جواب ملا، موت دیکھ کر ) اب ایمان لائے ہو ؟ حالانکہ اس سے پہلے تُو (اللہ تعالیٰ کی ) نافرمانی کیا کرتا تھا، اور حیاتِ اجتماعیہ کا توازن بگاڑنے والوں میں سے تھا۔
</item><item>اس وقت (تجھے نہیں ، بلکہ صرف) تیری لاش کو (مچھلیوں کی خوراک بننے اور فنا ہونے سے) بچا لیں گے تاکہ تُو متأخّرین یا بعد میں آنے والی نسلوں کے لیے نشانِ عبرت بنا رہے (نمبر ۳۰)۔ اصل یہ ہے کہ بنی نوعِ انسان میں سے اکثر ہماری عبرت انگیز نشانیوں سے تجاہل کرتے ہیں، یعنی اُنھیںاِ ن کو دیدۂ عبرت نگاہ سے دیکھنے کا دماغ ہوتا ہے نہ دھیان۔ حواشی نمبر ۳۰ - اس قولِ الٰہی کی تصدیق فرعون کے حنوط شدہ لاش (ممی (Mummy ) سے ہوتی ہے جو اہرامِ مصر میں محفوظ ہے اور قرآن مجید کے من جانب اللہ ہونے کا ثبوت ہے ۔
</item><item>بعد ازاں ، ہم نے بنی اسرائیل کو (فلسطین کی) مقدس سرزمین (Blessed land) میں متمکن کر دیا، یعنی انھیں آزادی و اقتدار دے کر آباد کر دیا؛ نیز انھیں حلال و پاکیزہ او رصحت افزا روزی کے وسائل (Means of sustenance) مہیا کر دیے۔ لیکن جب بھی ان کے پاس علم،یعنی کلامِ الٰہی آیا تو انھوں نے (اس کے قوانین واحکام اور تعلیمات کی تشریح و تاویل میں) آپس میں اختلاف کیا (اور فرقوں میں بٹ گئے) ۔ آپ کا پروردگار و آقا قیامت کے روز بالضرور جن (تاویلات و اعتقادات وغیرہ وغیرہ ) میںوہ اختلاف کرتے تھے، ان کا فیصلہ کر دے گا ۔
</item><item>(اے میرے آخری نبی ؐ کی قوم!(نمبر ۳۱) اگر اس کتاب، قرآن مجید میں جو تمھاری طرف سے نازل ہوئی ہے، تمھیں کوئی شے کھٹکتی ہو تو (اس کی تصدیق کے لیے) اپنے زمانے سے پہلے کتابیں پڑھنے والے (اہل کتاب) سے دریافت کرکے دیکھ تو تمھیں یقین ہوجائے گا کہ یہ تمھارے پروردگار وآقا کی طرف سے ’’الحق‘‘ یا اللہ کا سچا کلام آیا ہے؛ لہٰذا اس کے (مافیہ یعنی مندرجات یا من جانب اللہ ہونے) کے بارے میں ان لوگوں کی طرح نہ ہوجانا جو خواہ مخواہ بحث و تمحیص کرنے کے عادی ہوتے ہیں۔ حواشی نمبر ۳۱ - یہ خطاب نبی اکرم صلی اللہ علیہ وسلم کی قوم سے تھا نہ کہ آپ ؐ سے۔ دلیل یہ ہے کہ آ پؐ کا قلب مبارک فطرۃً حسین اور صدیق تھا، لہٰذا اس میں اللہ تعالیٰ کی وحی و تنزیل کا کلامِ حق سے متعلق شک پیدا ہوسکتا تھانہ ہوا۔ چنانچہ آپ ؐ سے متعلق قرآن مجید میں صاف لکھا ہے: ٭وَاَنَا اَوَّلُ الْمُسْلِمٰیْنَ (الانعام ۶:۱۶۴): اور میں سب سے پہلے اللہ تعالیٰ کے کلام و احکام کو تسلی بالیقین کرنے والا ہوں (نیز دیکھیے الانعام :۶ ۱۶۲، ۱۶۳ ، بمواضعِ کثیرہ
</item><item>نیز اُن لوگوں میں سے نہ ہوجانا جو اللہ تعالیٰ کے قوانین و احکام او ر تعلیمات کو (بغیر دلیل و سند کے) جھٹلاتے ہیں، ورنہ (دُنیوی و اُخروی حسنہ کے اعتبار سے) نقصان اُٹھانے والوں میں سے ہوجائوگے۔
</item><item>یقینا جو لوگ (اپنے کفر و تکذیب کی پاداش میں ) تمھارے پروردگار و آقا کے قانونِ مجازات کے مستوجب ہوچکے ہیں، وہ ایمان نہیں لائیں گے۔
</item><item>چاہے ان کے سامنے ہر قسم کی دلیلِ مُحکم اور بُرہانِ قطعیہ کیوں نہ پیش کیا جائے ، ( وہ ایمان لانے کے نہیں ) جب تک کہ وہ کربناک عذاب اپنی آنکھوں سے نہ دیکھ لیں۔
</item><item>واقعہ یہ ہے کہ (حضرت ) یونس ؑ کی قوم کے سوا کوئی قسم ایسی نہیں گزری جو(عذاب دیکھنے سے پہلے ) ایمان لائی ہو۔ وہ ایمان لائی تو ہم نے (اپنے قوانین انابت و امہال کے مطابق ) اُن سے وہ عذاب دور کر دیا، جو دنیا کی زندگی میں ان کو ذلیل و رسوا کر دیتا؛ اور انھیں ایک عرصے تک دُنیا کی نعمتوں سے بہرہ یاب ہونے کا موقع دیا ۔
</item><item>دیکھیے ! اگر آپ کے پروردگار و آقا کی مشیت میں ہوتا تو (وہ انسان کو عمل و انتخاب کی آزادی ہی نہ دیتا) او ر ُروئے زمین میںکل بنی نوع انسان ایمان لے آتے ۔ پھر کیا آپ لوگوںکو مؤمن بننے پر مجبور کرنا چاہتے ہیں ؟(حالانکہ دین کے انتخاب میں کسی کو مجبور کرنے کا کوئی مجاز نہیں) (نمبر ۲۳)۔ حواشی نمبر ۳۲ - لَآ اِکْرَاہَ فِی الدِّیْنِ (البقرہ ۲: ۲۵۶) : دین یا نظامِ حیات کے انتخاب میں کسی کو مجبور کرنے کا کسی کو اختیار نہیں۔
</item><item>(یہ اصل الاصول یاد رکھنے کا ہے کہ (کوئی شخص اللہ تعالیٰ کے اذن کے بغیر ایمان نہیں لا سکتا ؛ دوسرے لفظوں میں، اس کے قانونِ احترام آرزو (نمبر ۳۳) ہی کے مطابق ایمان لا سکتا ہے ۔ چنانچہ جو لوگ عقل و بصیرت سے کام نہیں لیتے (وہ کفرانِ نعمت کرتے ہیں، اور اس کی پاداش میں ) اللہ تعالیٰ انھیں( کفر و شرک کی )نجاست میں مبتلا کر دیتا ہے ( اور وہ ایمان و کفر اور توحید و شرک کے متعلق التباسِ ذہنی کے شکار ہوجاتے ہیں)۔ حواشی نمبر ۳۳ - اللہ تعالیٰ کی کتاب کے اس قانون کا مطلب یہ ہے کہ جن لوگوں میں ایمان و ہدایت کی آرزو ہوتی ہے، صرف وہی اللہ تعالیٰ کی کتابِ ہدایت پر ایمان لاسکتے ہیں۔
</item><item>ان لوگون کو نصیحت کریں کہ آسمانوں او رزمین میںجو بھی (اُعجوبۂ روزگار میں سے ) ہے ، اس کو غور کی نظروں سے دیکھو(یعنی ان میں تفکر بالحق کرو تو تم پر حقائق و اسرار منکشف ہوجائیں گے؛ ) لیکن جو لوگ (دیکھنا جانتے ہیںنہ سُننا اور ان کے قلب اندھے ہیں ) وہ حق کو تسلیم کرنے والے نہیں ہوسکتے: لہٰذا ان کے لیے بصیرت افروز و حق نما نشانیاں اور تنبیہات سُود مند نہیں ہوسکتیں ۔
</item><item>اگر یہ لوگ ان تباہ کُن ایام (نمبر ۳۴) کو دیکھنے کے منتظر ہیں جو اُن سے پہلی قومیں دیکھ چکی ہیں تو آپ اُن سے کہہ دیں : ’’اچھا تو پھر تم بھی انتظار کرو او رمیں بھی تمھارے ساتھ انتظار کر تا ہوں ( کہ وہ عذاب تم پرکب آتا ہے)۔ حواشی نمبر ۳۴ - ایام : عربی محاورے میں ان عبرتناک دنوں کو کہتے ہیں ، جن میں کوئی خونریز جنگ ہوئی ہو یا کوئی تباہ کُن عذاب آیا ہو۔
</item><item>لیکن ہم (اپنے قوانینِ مجازات و فضل کے مطابق ہولناک ایام کی آفات و شدائد سے ) اپنے رسولوں ؑ اور ان کے ساتھ ایمان لانے والوں کو بچا لیتے تھے ۔ اسی طرح (اپنے ان قوانین کے مطابق) مؤمنوں ، یعنی آپ پر ایمان لانے والوں کو بچانا ہم نے اپنے اوپر لازم کر رکھا ہے ۔
</item><item>آپ اعلان کر دیجیے کہ اے لوگو! اگر تمھیں میرے دین، یعنی اللہ تعالیٰ کا نظام حیات کلی جو میں پیش کرتا ہوں، میں کسی قسم کا شک و شبہ ہوتو سُن لو ! اللہ تعالیٰ کے سوا جن (معبودوں) کی تم عبادت،یعنی پرستش و بندگی کرتے ہو ، میں ہرگز نہیں کرتا۔ میں تو فقط اللہ تعالیٰ کی عبادت کرتا ہوں، یعنی اس کے قوانین و احکام پر عمل اور ان کے مطابق زندگی کرتا ہوں، جو تمھیں وفات دیتا ہے(نمبر ۳۵) او رمجھے حکم ملا ہے کہ میں مؤمنوں کے زمرے میں رہوں ۔ حواشی نمبر ۳۵ - وفات دینے کا مطلب رُوح کو نہیں بلکہ نفس کو ان کے بدنوں سے نکال لے جانا ہے (دیکھیے الزمر ۳۹:۴۲)۔ ۱۰۵- وَأَنْ أَقِمْ وَجْہَکَ لِلدِّیْنِ حَنِیْفاً وَلاَ تَکُونَنَّ مِنَ الْمُشْرِکِیْنَO نیز یہ کہ میں اپنی توجہ کو ہر طرف سے، یعنی ہر غیر اللہ ، ہر مذہب و عقیدہ اور ہر کیش و مشرب سے ہٹا کر الدین یا اللہ تعالیٰ کے نظامِ حیاتِ کلی میں مُرتکز کر لوں ، اور مشرکوں، یعنی اکابر و سادات پرستوں، فرقہ و صنم پرستوںاور غیر اللہ کومسندِ خدائی پر بٹھا کر ان کو استمداد کے لیے پکارنے والوں میں سے ہرگز نہ ہوجائوں۔
</item><item>نیز یہ کہ میں اپنی توجہ کو ہر طرف سے، یعنی ہر غیر اللہ ، ہر مذہب و عقیدہ اور ہر کیش و مشرب سے ہٹا کر الدین یا اللہ تعالیٰ کے نظامِ حیاتِ کلی میں مُرتکز کر لوں ، اور مشرکوں، یعنی اکابر و سادات پرستوں، فرقہ و صنم پرستوںاور غیر اللہ کومسندِ خدائی پر بٹھا کر ان کو استمداد کے لیے پکارنے والوں میں سے ہرگز نہ ہوجائوں۔
</item><item>(اے انسان!) اللہ تعالیٰ کے سوا کسی ہستی کو (استمداد و مشکل کشائی ا ور حاجت روائی و کار کشائی کے لیے ہرگز نہ پکارنا ، جسے تجھے نفع یا نقصان پہنچانے کی قدرت نہیں، (یاد رکھو !غیر اللہ کو ایسی قدر ت ہو ہی نہیں سکتی ، کیونکہ وہ تو خود اللہ تعالیٰ کی مخلوق وپروردہ اور محتاج وسائل ہوتے ہیں) ۔ اگر تُو نے ایسا کیا تو ظلم کرنے والوں، یعنی اللہ تعالیٰ کے قوانین و احکام سے بغاوت کرنے اور اپنے اوپر ستم کرنے والوں میں سے ہوجائے گا۔
</item><item>(اے انسان !) دیکھو! اگر اللہ تعالیٰ (کا قانونِ مُکافاتِ عمل) تجھے مصیبت میں مُبتلا کر دے تو اللہ تعالیٰ کے سواکوئی ایسا نہیں جو تجھ سے وہ مصیبت دُور کر سکے۔ اگر وہ (اپنے قانونِ انعام و فضل سے ) تجھے حسنہ سے نوازنا چاہے تو کوئی اس کے احسان و انعام کو تجھ سے چھین نہیں سکتا۔ وہ (اپنے قوانینِ انعام و فضل و مشیت کے مطابق) اپنے بندوں میںسے مستحقین کو نوازتا ہے۔ اور وہ تو ہے ہی سیِّآت مٹانے اور ان سے تحفظ دینے والا - بے حد ترس کھانے ، دلدِّر دُور کرنے او ررجوع برحمت کرنے والا۔
</item><item>(میرے پیغمبرؐ!) آپ اعلان کر دیجیے کہ اے بنی نوع انسان ! تمھارے پروردگار و آقا کی طرف سے تمھارے پاس ’’الحق ‘‘ (یعنی اس کا سچا اور مستقل و پائدار افادی و جمالیاتی اقدار کا حامل کلام، قرآن مجید) آگیا ہے ۔ اب جو شخص (اس کے قوانین و احکام کے مطابق) راہِ راست پر سفرِ زندگی کرے گا، وہ اپنی آخری منزلِ مقصود پر پہنچ جائے گا، جو جنت قرۃالعین ہے، اور جس میں حیاتِ جاودانی بسرکرے گا۔ لیکن (بخلاف اس کے ) جو شخص (اس سے رُو گردانی کرکے) راہِ راست سے بھٹک جائے گا تو اس کا دوزخ میں جا گرنا اور اس میں رہنا یقینی ہے ۔ اور جہاں تک میرا تعلق ہے ، میں تمھارا پاسبان و کارساز نہیں ہوں۔
</item><item>اور (اے پیغمبرؐ!) آپ کو جو بذریعۂ وحی ( و تنزیل) احکام دیے جاتے ہیں ، ان پر عمل کرتے رہیں، اور اس راہ میں جو مشکلات در پیش آئیں، ان کو حوصلہ و ثابت قدمی اور استقامت و پامردی سے برداشت کریں ( اور اپنے فرائضِ رسالت ادا کرتے رہیں)، یہاں تک کہ اللہ تعالیٰ آپ کے اور دشمنوںکے درمیان فیصلہ کر دے اور وہ سب سے بہتر فیصلہ کرنے والا ہے ۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف۔ لام ۔ را۔ یہ وہ(عظیم) کتاب ہے، جس کی آیات یا قوانین و احکام اور تعلیمات کو حکمت بد اماں و پائدار (Wisdom-in-itself and everlasting) بنایا گیا ہے، پھر ان کی واضح طور پر تفسیر کر دی گئی۔ یہ اس (ربِّ رحمن) کی طرف سے ہے جو اپنے اُمور کمال دانشمندی سے سر انجام دینے والا دانشمند بالذّات (Wise-in-Himself) - معلوماتِ کلی رکھنے والا ہے۔
</item><item>(میرے نبی ؐ ! لوگوں کو نصیحت فرمائیںکہ ) دیکھو ! اللہ تعالیٰ کے سوا کس اور کی پرستش و بندگی کرو نہ اس کے احکام مانو؛ میں اس،یعنی رب رحمن کی طرف سے تمھیں اعمالِ سُوء (Evil deeds) کے مُہیب و شکیب رُبا نتائج و عواقب (مثلاً آتشِ خوف و حزن اور عذاب جہنم ) سے منتبہ کرنے والا اور اعمالِ صالحہ (Jus and benevolent deeds) کے حسین و سرور انگیز نتائج و عواقب (جیسے دُنیوی و اُخروی حسنہ) کی بشارت دینے والا ہوں۔
</item><item>اور اپنے پروردگار و آقا سے مغفرت مانگو، یعنی اپنی سیِّآت (Evil effects) کو محو کرانے اور ان سے تحفظ چاہنے کے لیے دُعا کرتے رہو؛ نیز ندامت و پشیمانی کے ساتھ اس کی رحمت کے لیے اس سے رجوع کیا کرو، وہ (اپنے قانونِ انعام و فضل سے ) تمھیں حسین و مسرت انگیز نعمتوں سے ایک مدتِ معینہ تک کے لیے استفادہ کرنے کا موقع دے گا ، اور علم وحسنِ عمل میں دوسروں پر سبقت لے جانے والوں کو ان کے اکتساب مزید (Additional eamings) پر ان کو مزید انعام بھی دے گا۔ لیکن اگر تم نے رو گردانی کی، اور ایسا نہ کیا تو مجھے اندیشہ ہے کہ کہیں تم پر زہرہ گداز دن کا عذاب نہ آجائے۔
</item><item>تمھاری مراجعت (Return) اللہ تعالیٰ ہی کی طرف ہے، یعنی تم سب نے بالآخر اُسی کی طرف لوٹ کر جانا ہے ؛ اور وہ (اپنے قانونِ مشیت کے مطابق) ہر شے کرنے پر قدرتِ کاملہ رکھنے والا ہے، یعنی وہ قادر بالذات ہے ۔
</item><item>ہوشیار رہو ( ان مُنافقوں کا شیوہ یہ ہے کہ ) وہ اپنے سینوں کو بل دیتے اور بل کھاتے ہیں تاکہ وہ اپنے دلوں کی باتیں اُس، یعنی اللہ تعالیٰ سے چھپالیں ۔ آگاہ رہو! جب وہ اپنے آپ کو کپڑوں سے ڈھاپنتے ہیں(یعنی اپنی دُہری شخصیت کو خرقۂ سالوس پہن کر چھپانے کی کوشش کرتے ہیں تو اس میں کامیاب نہیں ہوسکتے، اس لیے کہ) وہ جو چھپاتے اور جو ظاہر کرتے ہیں، اللہ تعالیٰ سب جانتا ہے۔ یقین مانو کہ اللہ تعالیٰ سینوں یا انسان کے حسی۔قلبی۔نفسی نظام کے کُل اسرار کا علم کلی رکھنے والا ہے ۔
</item><item>اور اس زمین میں کوئی چالنے والا جاندار (Moving creature) ایسا نہیں ہے جس کی روزی (Sustenance) کی ذمے داری اللہ تعالیٰ پر نہ ہو۔ وہ جانتا ہے کہ اس کی جائے قیام (Resting Place) کہاں، اور کہاں اس کا مدفن (Repository) ہے ۔ یہ سب کچھ ایک واضح و ناطق دفتر Record) ، یا لوحِ محفوظ میں) (محفوظ) ہے ۔
</item><item>اور وہ تو ہے جس نے (اپنے قانونِ کُن فیکون کے مطابق) آسمانوں اور زمین کو چھے ادوار میں ارتقائی انداز میں پیدا کیا۔ اور (اس وقت) اس کی فرماں روائی کا مدار سرچشمۂ حیات -- پانی پر تھا (نمبر ۱)، مقصود یہ تھا کہ تمھیں سان چڑھا دیکھے کہ بلحاظِ حسنِ عمل تم میں بہترین کون ہے۔ (اے نبی ؐ !) اگر آپ اُن سے کہیں کہ ’’تم مرنے کے بعد دوبارہ زندہ اُٹھائے جائو گے ‘‘، تو جو کافر ہیں، وہ حیران ہو کر کہتے ہیں کہ یہ تو بالکل انہونی بات ہے (نمبر۲) ۔ حواشی نمبر ۱ - تخلیق کائنات و انسان کے متعلق مفصل بحث کے لیے دیکھیے مترجم کی کتاب سرگذشتِ فلسفہ ، حصہ اول، فیروز سنز لاہور۔ نمبر ۲ - سِحْر ُ ٗ مُّبِیْن ُ ٗ : عربی محاورے میں جھوٹی اور انہونی بات کو بھی ’’سحر‘‘ کہتے ہیں۔
</item><item>اور اگر ہم (اپنے قانونِ امہال (Law of Respite) کے مطابق ) اُن سے ایک مدت معینہ (Reckined line) کے لیے عذاب کو مؤخر (Delay) کردیں یا ٹال دیں تو یقینا (طنزاً ) کہنے لگیں گے : ’’اُسے کون سی چیز روک رہی ہے‘‘؟ (Is withholding it ۔ یاد رکھو ! جس وقت اس (عذاب) نے اُن کو آلیا تو پھر کوئی چیز (قوت یا ہستی) اُسے اُن سے ٹال نہیں سکے گی، یعنی وہ عذاب کسی کے ٹالے ٹلنے کا نہیں۔ انجام کار ، جس چیز کا وہ مذاق اُڑاتے تھے (Mocked at)، وہ ان کو چاروںطرف سے گھیر لے گی (Would encompass) ۔
</item><item>اور اگرہم (اپنے قانونِ انعام و فضل (Law of Reward and Benevolence) کے مطابق)انسان کو رحمت یا خیر و حسنہ کا مزہ چکھاتے ہیں (تو وہ اسے اپنے علم و ہنر کا ثمرہ خیال کرتا ہے ) ، پھر جب ہم (اپنے قوانینِ مُجازات و تشکرِ نعمت کے مطابق) اُسے واپس لے لیتے ہیں تو وہ یاسیت پسند (Pressimist) - نا شکرا (Ungrateful) ہوجاتا ہے ۔
</item><item>اور جب وہ مصائب جھیل چُکتا ہے، اس وقت اگر ہم اسے اپنی نعمتون کا مزہ چکھائیں تو کہنے لگتا ہے، میرے تمام دلِدّر (Ills) دُور ہوگئے ہیں، یا میرے اعمالِ سُوء کے آتش بداماں اثرات محو ہوگئے ہیں۔ پھر وہ بالضرور اترانے لگتا اور شیخیاں بگھارنے لگتا ہے (Falls into exulation and pride )۔
</item><item>لیکن وہ لوگ ایسے نہیں ہیں جو صبر کرتے ہیں، یعنی تحمل و بردباری اور برداشت و استقامت دکھاتے ہیں، اور عدل و احسان کے توازن آفریں کام کرتے ہیں تو اُن کے لیے مغفرت ہے، یعنی ان کی سیِّآت محوکر دی جائیں گی اور ان سے انھیں تحفظ فراہم کیا جائے گا ؛ نیز ان کو (ان کے اعمالِ حسنہ کا) بہت بڑا صلہ ملے گا۔
</item><item>(پیارے نبی ؐ) ! ) یہ امر محال ہے (نمبر ۳) (It is improbable) کہ آپ پر جو آیات وحی کی جاتی ہیں ، ان میں سے آپ بعض کی تبلیغ کرنا ترک کر دیں، یا ان کی ایسی باتوں سے دل تنگ ہوجائیں کہ آپ پر خزانہ کیوں نازل نہیں ہوا؟ یا آپ کے ساتھ یا فرشتہ یا فرشتے کیوں نہیں آئے ؟ (ان کو اس واقعیت سے آگاہ کر دیں گے ) آپ تو صرف(اللہ تعالیٰ کے قانونِ مُکافاتِ عمل سے) متنبہ کرنے والے ہیں۔ یہ اللہ تعالیٰ ہے جو ہر چیز کا کارساز ہے ۔ حواشی نمبر ۳ - فَلَعَلَّکَ : لَعَلّ یہاں تبعید کے لیے آیا ہے ، یعنی امرِ محال ہے کہ آپ ایسا کریں، یعنی آپ ایسا کر ہی نہیںسکتے۔
</item><item>کیا یہ لوگ کہتے ہیں کہ یہ قرآن اس نے خود گھڑ لیا ہے(Has invented، اور اسے منسوب اللہ تعالیٰ سے کرتا ہے)؟ ان کو چیلنج دیں کہ اگر تم اپنے اس قول میں سچے ہو (کہ یہ انسان کا بنایا ہوا ہے) تو پھر اس جیسی گھڑی ہوئی دس سُورتیں (نمبر ۴ ) لا کر دکھائو تو مانیں۔ اور اللہ تعالیٰ کے سوا جن کو تم اپنی مدد کے لیے بلا سکتے ہو، بلا لو (لیکن تم کبھی ایسا نہیں کرسکو گے، کہ ایسا کرنا غیر اللہ کے بس کی بات ہی نہیں)۔ حواشی نمبر ۴- دس سُورتیں اس لیے کہا کہ دس سُورتیں نازل ہوچکی تھیں اور سُورہ ٔ ھُود گیارویں سُورت ہے۔
</item><item>پھر اگر(تمھارے خود ساختہ معبود ) تمھاری پکار کا جواب نہ دیں یا مدد کو نہ آئیں ( اور تم اپنی کوشش میں کامیاب نہ ہوسکو ) تو سمجھ لو کہ، قرآن مجید اللہ تعالیٰ ہی کے علم سے اُترا ہے ( اور یہ بات سچ بھی ہے کہ) اس کے سوا کوئی معبود و حاکم نہیں؛ اب بتائو کہ کیا تم یہ بات تسلیم بالیقین کرتے ہو؟
</item><item>جو لوگ دُنیا کی زندگی اور اس کے عیش و عشرت کے سامان کی طلب رکھتے ہیں، اُنھیں ہم (اپنے قانونِ عدل کے مطابق) اُن کے اعمال کا اس دُنیا میں پور پورا صلہ دیتے ہیں اور اس میں سے ان کے ساتھ کوئی کمی نہیں کی جاتی۔
</item><item>ایسے لوگوں کو (قانونِ مُکافاتِ عمل کے مطابق) آخرت میں آتشِ (جہنم ) کے سوا کچھ نہیں ملے گا۔ انھوں نے جو کچھ کیا کرایا ہوگا، اکارت جائے گا اور جو وہ کرتے ہیں ، باطل ہے، نابود ہوجائے گا۔
</item><item>بھلا سوچوتو سہی! کیا وہ لوگ جو اپنے پروردگار و آقا کی عطا کی ہوئی ایک واضح بُرہانِ قاطعہ (یعنی قرآن مجید ) رکھتے ہوں؛ (دوسرے) ان میں سے ایک شاہد، یعنی پیغمبر اعظم و آخر ؐ اس پر عمل کرکے دکھاتے ہوں (ا وروہ لوگ اس کے مثبت نتائج بھی دیکھتے ہوں) ؛ تیسرے) اس سے پہلے موسیٰ ؑ کی کتاب (تورات اس کی تصدیق بھی کرتی تھی جو ) لوگوں کی پیشوا و قائد بھی تھی اور ان کے لیے دُنیوی و اُخروی حسنہ سے بہرہ یاب کرنے والی تھی؛ (قرآن مجید کو ماننے سے انکار کرسکتے ہیں؛ نہیں ) وہی اس پر ایمان لاتے ہیں ۔ لیکن مختلف فرقوں(Factions) میں سے جو کوئی اسے ماننے سے انکار کرتا ہے تو موعود آتشِ جہنم، اس کا ٹھکانہ ہوگا۔ اب (اے مخاطب!) اس قرآن حکیم کے بارے میں کسی قسم کا شک نہ کرو۔ یہ تمھارے پروردگار و آقا کی طرف سے حق ہے ، یعنی یہ افادی و جمالیاتی اور حقیقی سرمدی اقدار کا حامل کلام ہے، لیکن اکثر لوگ اس کو تسلیم بالیقین نہیں کرتے۔
</item><item>دیکھو! ان لوگوں سے بڑھ کر اور کون ظالم ہوسکتا ہے جو اللہ تعالیٰ سے جھوٹی باتیں منسوب کرتے ہیں ۔ آخر (روزِ قیامت) اپنے پروردگار و آقا کی عدالت میں پیش کیے جائیں گے؛ اور گواہ شہادت دیں گے کہ یہی لوگ ہیں جو اپنے رب سے جھوٹی باتیں منسوب کرتے تھے۔ سُنو! اللہ کی لعنت ہے ظالموں پر، یعنی یہ لوگ اس کی رحمت و مغفرت سے محروم ہیں۔
</item><item>ظالم ہیں وہ لوگ جو لوگوں کو اللہ تعالیٰ کی راہ سے روکتے ہیں ، یعنی اللہ تعالیٰ کے بندوں کو جنت کی راہِ راست پر سفرِ زندگی کرنے سے باز رکھتے ہیں، اور اس میں کجی چاہتے ہیں، یعنی ان کو دوزخ کی ٹیڑھی ترچھی راہوں پر چلانا چاہتے ہیں، اور آخرت یعنی روزِ قیامت، نشأۃِ ثانیہ اور روزِ جزا کو تسلیم بالیقین کرنے سے انکار کرتے ہیں۔
</item><item>یہ لوگ کرہ ارض میں اللہ تعالیٰ (کے قانونِ مجازات) سے بچ کر کہیں نہیں جاسکتے، اور نہ اللہ تعالیٰ کے سوا ان کا کوئی حامی و سرپرست ہی ہے۔ (وہ چونکہ اپنے ساتھ دوسروں کو بھی گمراہ کرتے ہیں، لہٰذا) ان کو دو چند سزا ملے گی۔ (سیِّآت کی زیادتی کے سبب ان کا حسی۔ قلبی نظام معطل ہوچکا ہے ، اس لیے) وہ نہ توسچ سن سکتے ہیں اور نہ حقائق کا مشاہدہ ہی کرسکتے ہیں۔
</item><item>یہی وہ لوگ جنھوں نے خود اپنے آپ کو بلحاظِ حسنات) گھاٹے میں رکھا، اور جو وہ جھوٹی اختراعات (False devices) کرتے تھے، ان سے جاتی رہیں ۔
</item><item>یقینا یہ لوگ آخرت، یعنی دوسرے جہان کی دوسری زندگی میں (حسنات کے فُقدان یا بہت کم ہونے کے سبب) سب سے زیادہ گھاٹے(Loss) میں رہیں گے۔
</item><item>(بخلاف اس کے) جو لوگ اللہ تعالیٰ کے نظامِ حیات کلی کو تسلیم بالیقن کرتے اور عدل و احسان کے کام کرتے ہیں، نیز اپنے پروردگار و آقا (کے قوانین و احکام) کے سامنے سرِ تسلیم خم رکھتے اور ان پر عمل کرتے ہیں، تو وہی یقینا اہلِ جنت ہیں اور ہمیشہ اس میں رہیں گے ۔
</item><item>ان دو فریقوں کی مثال (Similitude) ایسی ہے جیسے ایک شخص اندھا - بہرا ہو او ردُوسرا دیکھنے سننے والا (نمبر ۵) (بتلائو!) کیا دونوں برابر ہوسکتے ہیں؟ کیا تم سوچتے سمجھتے نہیں؟ حواشی نمبر ۵ - ایک علم و بصیرت سے محروم اور بات نہ سننے والا ہو، اور دوسرا صاحبِ بصیرت اور گوشِ حق نیوش رکھنے والا ہو، دونوں برابر ہیں نہ ہوسکتے ہیں۔
</item><item>پھر ہم نے نُوح ؑ کو اس کی قوم کی طرف (اپنا پیغمبر بنا کر ) بھیجا تو اُس نے (لوگوں کو مخاطب کرکے ) کہا: ’’میں تمھیں (اللہ تعالیٰ کے قانونِ مکافاتِ عمل سے )صاف متنبہ کرنے والا (Warner) ہوں۔
</item><item>تم اللہ تعالیٰ کے سوا ہر گز کسی کی پرستش و بندگی اور طاعت وفرماں برداری نہ کرو۔ مجھے خطرہ ہے کہ (اگر تمھاری روشِ کفر یہی رہی، تو اس کے نتیجے میں) تُم پرالمناک دن کا عذاب ٹوٹ پڑے گا ۔
</item><item>(حضرت نوح ؑ کے خطاب کے جواب میں) اس کی قوم کے کافر سرداروں (یعنی وڈیروں، سرمایہ داروں نے دولتِ اقتدارکے نشے میں ) کہا: ’’ہم تو تمھیں اپنے جیسا ایک بشر یا انسان ہی دیکھتے ہیں (پھر تمھیں کیسے اللہ تعالیٰ کا رسول ؐ مان لیں) ۔ چنانچہ ہم دیکھ رہے ہیں کہ ہماری قوم میں سے فقط وہ لوگ جو ہمارے ہاں کمینے و ذلیل تھے بے سوچے سمجھے تمھارے پیچھے ہو لیے ہیں ۔ پھر ہم تم میں کوئی ایسی بات بھی نہیں دیکھتے، جس کے باعث تمھیں ہم پر فوقیت حاصل ہو ؛ بلکہ ہم تو تمھیں (اپنے دعویٰ رسالت میں ) جھوٹا ہی خیال کرتے ہیں ۔
</item><item>نوح ؑ نے کہا: اے برادرانِ قوم ! کیا تم نے اس بات میں غور کیا ہے کہ میں اپنے پروردگار وآقاکی طرف سے واضح دلیلِ محکم رکھتاہوں، اوراُس نے اپنے فضل سے مجھے کلامِ رحمت بھی مرحمت فرمایا ہے ؟ لیکن اگر تم قلب کے اندھوں کو دکھائی نہیں دے اور تمھیں وہ پسند بھی نہ ہو تو ایسا نہیں ہوسکتا کہ ہم زبردستی اسے تمھارے حلق کے اندر ٹھونس دیں (کیونکہ دین کے معاملے میں جبر یا زبردستی کو ہم نے حرام قرار دیا ہوا ہے۔
</item><item>اے برادرانِ قوم ! سوچو تو سہی کہ میں اس تبلیغ کے عوض تم سے مال و دولت نہیں مانگتا (پھر میں جھوٹ کیسے اور کس لیے بول سکتا ہوں ؟) میرا اجر تو صرف اللہ تعالیٰ پر ہے، یعنی اللہ تعالیٰ مجھے میرا صلہ دے گا۔ میں ان لوگوںکو جو ایمان لائے ہیں، اپنے سے کیسے علیٰحدہ و دور کر سکتا ہوں (کہ تم انھیں حقیر سمجھتے ہو) : وہ اپنے پروردگار و آقا سے مُلاقات کرنے والے ہیں ( پھر اگر انھوں نے میرے اس ناروا رویے کے خلاف شکایت کی تو میں کیا جواب دوں گا ۔ تم انھیں جاہل کہتے ہو ، حالانکہ) میںدیکھتا ہوں کہ تم خود گائودی یا جاہل لوگ ہو ۔
</item><item>دیکھو ! اے برادرانِ قوم! اگر میں ان اہلِ ایمان کو دھتکاردیتا ہوں تو(یہ جُرم ہوگا) پھر اللہ تعالیٰ کے قانونِ مُجازات ) سے کون ہے جومجھے بچاسکے؟ کیا تم سوچتے سمجھتے نہیں ؟۔
</item><item>(دیکھو ! ) میں تمھارے سامنے یہ دعویٰ نہیں کرتا کہ میرے پاس اللہ تعالیٰ کے (دیے ہوئے) خزانے (Treasures) ہیں ، نہ میں یہ کہتا ہوں کہ میں غیب کی باتیں جانتا ہوں ؛ نیز میں یہ بھی نہیں کہتا کہ میں (انسان نہیں) فرشتہ ہوں، اور نہ میں یہ کہتا ہوں کہ جو لوگ تمھاری نظر میںحقیر ہیں ، اللہ تعالیٰ ان کو حسنہ عطا نہیں کرے گا۔ اللہ تعالیٰ خوب جانتا ہے جو اِن کے دلوں میں ہے ، (اگر میں تمھارا ہمنوا ہوجائوں) تو یقینا ظالموں میں شامل ہوجائوں گا۔
</item><item>(آخرِ کار ) انھوں نے کہا: ’’اے نوحؑ ! تم ہم سے بحث و تکرار کر چکے ۔ حد سے زیادہ بحث و تکرار۔ (اب بس کرو اور) لے آئو وہ (عذاب ) جس کا تم ہمیں ڈراوا دیتے رہے ہو، اگر تم (اپنے قول میں )سچے ہو۔
</item><item>حضرت نوح ؑ نے جواب دیا : (عذاب کا لانا یا نہ لانا، صرف اللہ تعالیٰ کے اختیار میں ہے) اگر اُس کی مشیت میں ہوا تو وہ (اپنے قانونِ مُکافاتِ عمل کے مطابق) بالضرور عذاب لے آئے گا ، پھر تمھیں اس سے مفر نہیں ہوگا، یعنی اس سے فرار کی راہ نہ پاسکو گے (You by no means shall escape it ۔
</item><item>اگر اللہ تعالیٰ (اپنے قوانینِ احترامِ آرزو و مشیت و حکمت کے مطابق) تمھیں گمراہی میں بھٹکنے دے تو میں ہزار چاہوں کہ تمھیں سمجھائوں اور تمھاری خیر خواہی کروں ، لیکن میری خیر خواہی کچھ سُود مند نہ ہوگی (Of no profit will be my advice) ۔ وہی تمھارا پروردگار و آقا ہے اور اسی کے پاس تمھیں لَوٹ کر جانا ہے۔
</item><item>کیا مشرکین یہ اتہام لگاتے ہیں کہ اُس نے، یعنی آپ ؐ (نمبر۵ ا) نے یہ قرآن خود وضع کر لیا ہے ؟ اور اسے غلط طور پر اللہ تعالیٰ سے منسوب کرتے ہیں تو آپ جواب دیں کہ اگر میں اسے غلط طور پر اللہ تعالیٰ سے منسوب کرتا ہوں تو اِس کا جرم کا وبال مجھ پر ہوگا، لیکن جو جرم تم کرتے ہو ان (کے بھیانک نتائج ) سے میں بری الذمہ ہوں )۔ حواشی نمبر ۵ ا - یہ جملہ معترضہ ہے، ایسا کرنا قُرآنِ حکیم کا حُسن معمول ہے، اور اس کی ضمیر نبی اکرم صلی اللہ علیہ وسلم کی طرف ہے نہ کہ حضرت نوح علیہ السلام کی طرف۔
</item><item>پھر نوح ؑ کی طرف وحی کی گئی (It was revealed to him) کہ اب تیری قوم سے اور کوئی فرد ایمان لانے کا نہیں۔ ایمان لانے والے لا چکے ؛ لہٰذ جو کار ستانیاں وہ کر رہے ہیں ، ان ک (مآل (Sequel= سے متعلق غم کر نا چھوڑ دو۔
</item><item>(اے نوح ؑ ! ) اب ہماری نگرانی میں اور ہماری وحی ، یعنی ہدایات کے مطابق کشتی بنائو، اور جن لوگوں نے شرک و زیادتی کی ہے ، اُن کے بارے میں شفاعت یا سفارش نہ کرنا ، کیونکہ ان کا غرق ہوجانا شُدنی ہے ۔
</item><item>چنانچہ وہ یعنی نوح ؑ کشتی بنانے میں مصروف ہو گیا۔ اور اس کی قوم کے سادات و اکابر (Nobles and chieftains) کا گذر وہاں ہوتا اور وہاں (اُسے کشتی بناتے دیکھتے تو ) اس پر پھبتیاں کستے (Jeered at him)۔ نوح ؑ جواب میں کہتا : اگرتم ہمارا مذاق اُڑاتے ہو (If you ridicule us) تو ہم بھی تمھارا مذاق اُڑائیں گے جیسا کہ تم ہمارا مذاق اُڑاتے ہو (As you mock us)
</item><item>عنقریب تمھیں معلوم ہوجائے گا کہ کس پر عذاب آتا ہے جو اُسے ذلیل و خوار کرے گا ، اور کس پر عذاب جاوداں آکر رہے گا(Lasting doom will fall )۔
</item><item>آخرِ کار، جب ہمارا فرمان آگیا اوروادی کی سرزمین کے اندر سے پانی جوش مارتا ہوا نکلنے لگا (Water gushed forth)، تو ہم نے نوح ؑ کو ہدایت کی کہ ضرورت کی چیز کے دو دو جوڑے (نر اور مادہ (Male and female) اپنے ساتھ کشتی میں رکھ لو؛ اور اپنے اہل و عیال کو بھی اپنے ساتھ سوار کر لو؛ بجز ان کے جن کے متعلق پہلے کہا جاچکا ہے (کہ وہ غرق ہو کررہیں گے یعنی نوح ؑ کا بیٹااور اس کی بیوی (نمبر ۶) ؛ نیز ان لوگوں کو بھی اپنے ساتھ لے لو جو ایمان لاچکے ہیں ، مگر ان کے ساتھ ایمان لانے والے بہت کم تھے۔ حواشی نمبر ۶ - یہ اصل یاد رکھنے کی ہے کہ نبی ؐ کے اہل (یا آل ) اس کے ساتھ ایمان لانے والے ہوتے ہیں۔ چنانچہ حضرت نوح ؑ کا بیٹا اور بیوی اُن کے ساتھ ایمان نہیں لائے تھے، لہٰذا قرآن مجید نے ان کو ’’اہل‘‘ قرار نہیں دیا۔
</item><item>اور اُس نے (اپنے اہل و عیال او راہلِ ایمان ) سے کہا: اس میں سوار ہو جائو۔ اللہ تعالیٰ کی صفاتِ حسنہ کی برکت ہی سے اس کا چلنا اور رُکنا ہے ۔ حقیقت یہ ہے کہ میرا پروردگار و آقا سیِّآت کو محو کرنے اور ان سے تحفظ فراہم کرنے والا- از بس ترس کھانے، درگزر کرنے اور بے حد اور بار بار لطف و کرم کرنے والا ہے۔
</item><item>چنانچہ کشتی انھیں پہاڑ ایسی طوفان بدوش لہروں (Storm waves) میں سے (بحفاظت) لیے جارہی تھی۔ نوح ؑ نے اپنے بیٹے کو جو اس کی جماعت سے الگ ہوچکا تھا، پکار کر کہا: ’’میرے بیٹے! ہمارے ساتھ سوار ہوجائو (Embark with us) اور کافروں کے ساتھ نہ رہو (ورنہ ڈوب جائوگے)۔
</item><item>اُس نے جواب دیا: ’’(کچھ پروا نہیں) میں ابھی کسی پہاڑ کی پناہ لے لوں گا جو مجھے اس سیلاب سے بچالے گا‘‘ ۔ نوح نے جواب دیا: ’’بیٹے! یہ تمھاری بھول ہے ) آج اللہ کے حکم سے آنے والے طوفان سے بچانے والا کوئی نہیں؛ البتہ وہ بچے گا جس پر وہ ترس کھا کر بچالے‘‘۔ اتنے میں ایک موج دونوں کے درمیان حائل ہوگئی اور وہ بھی غرق ہونے والوں میں سے ہوگیا۔
</item><item>پھر اللہ تعالیٰ کا حکم ہوا : ’’اے زمین تُو اپنا پانی جذب کر لے، اور اے بادلو! برسنا بند کر دو‘‘ چنانچہ پانی خشک ہوگیا، اور کام تمام ہوگیا تو کشتی (کوہِ) جودی پر جا ٹھیری۔ پھر ندا آئی :(اللہ تعالیٰ کی رحمت و مغفرت سے محروم ) دُور ہوگئی ، مشرک و ستمگرقوم!۔
</item><item>بعدازاں، نوح ؑ نے اپنے پروردگار سے فریاد کی اور عرض کیا :’’بارِ الٰہا! میرا بیٹا تو میری آل اولاد میں سے تھا( اور تُونے اُس کو بچا لینے کا وعدہ کیا تھا، لیکن وہ ڈوب گیا)، حالانکہ تیرا وعدہ ہمیشہ سچا ہوتا ہے، اور تُو ہے بھی کل فیصلہ کرنے والوں میں بہترین فیصلہ کرنے والا (You are the Most Just of All Judges )۔
</item><item>ارشاد ہوا: ’’اے نوح ؑ! وہ تمھارے اہل میں سے نہیں تھا، اس لیے کہ وہ مجسم بدی تھا، یعنی وہ پرلے درجے کا بدکردار تھا۔ (آئندہ) مجھ سے ایسی بات کا مطالبہ نہ کرنا جس کی حقیقت کا تمھیں علم نہ ہو ۔ میں تمھیں نصیحت کرتا ہوں، مبادا تم حقیقت نا آشنا لوگوں میں سے ہوجائو ‘‘۔
</item><item>(حضرت نوح ؑ نے ) عرض کیا: پروردگارا! میں تجھ سے پناہ مانگتا ہوں (I seek refuse with You) کہ میں تجھ سے ایسی بات کا مطالبہ کروں جس کی حقیقت کا مجھے علم نہ ہو۔ اب اگر تُو میری سیِّآت کو محو نہیں کر ے گا اور ان سے مجھے تحفظ فراہم نہیں کرے گا، اور مجھ سے در گزر اور مجھ پر رحم و کرم نہیں کرے گا تو میں ان لوگوں میں سے ہوجائوں گا جو (بلحاظِ حسنات) سخت خسارے میں رہے ( اور اس طرح تباہ حال ہوگئے)۔
</item><item>ارشاد ہوا ۔ ’’اے نوح ؑ! ہماری طرف سے امن و سلامتی کے ساتھ (کوہِ جُودی سے تم سب) نیچے آجائو ( اور اپنے اُجڑے دیار میں جا بسو۔ وہاں) ہم (اپنے قانونِ انعام و فضل کے مطابق) تمھیں اور ان ہم کیش جماعتوں کو بھی جو تمھارے ساتھ ہیں، نیز ان کی نسلوں کو بھی، برکات یعنی بکثرت وسائل و سامانِ زیست عطا کریں گے۔ علاوہ بریں، اُن ہم کیش جماعتوںکو بھی(جو ایمان نہیں لائیں گی ) مال و متاع سے نوازیں گے ۔ انجامِ کار ، ان کا (اپنے اعمالِ سُوء کی پاداش میں) ہمارے قانونِ مُکافاتِ عمل کے) ہاتھوں کربناک عذاب میں پڑنا شُدنی ہے ۔
</item><item>(میرے نبی ؐ! ) یہ غیب ، یعنی ماضی بعید کے تاریخی وقائع ہیں جو ہم آپ کو بذریعہ وحی و تنزیل بتا رہے ہیں ، حالانکہ اب سے پہلے انکو نہ تو آپ جانتے تھے اور نہ آپ کی قوم کے افراد ہی۔ بہر حال ، آپ (نا مُساعد احوال و ظروف کا ) مقابلہ استقامت و ثابت قدمی سے کریں، کیونکہ اہلِ آرزو و خشیت کاہی مآل (Sequel) ہمیشہ حسین ہوتا ہے ۔
</item><item>پھر ہم نے قومِ عاد کی طرف (ان کی اصطلاح کے لیے ) اُن کے قومی بھائی ھُود ؑ کو رسول بنا کر بھیجا۔ اُس نے (انھیں دعوتِ توحید دی اور ) کہا : ’’اے برادران قوم ! اللہ تعالیٰ کے قوانین و احکام اور تعلیمات پر عمل کرو، کیونکہ اس کے سوا تمھارا اور کوئی معبودو حاکم نہیں۔ (سوچو) تم تو (پرستش کرنے کی خاطر) محض (معبودانِ باطلہ) اختراع کرنے والے ہو۔
</item><item>اے برادرانِ قوم! دیکھو! میں تم سے (تبلیغ توحید کا) کوئی صلہ نہیں مانگتا، کیونکہ میرا اجر تو صرف اس کے ذمے ہے، جس نے مجھے پیدا کیا ہے (لہٰذا میں کسی طمع کے بغیر کیسے اور کیوں جھوٹ بول سکتا ہوں؟ ) کیا تم اتنا بھی نہیں سمجھتے؟۔
</item><item>اے برادران قوم! اپنے پروردگار و آقا سے اپنی سیِّآت محو کرانے اور ان سے محفوظ رہنے کی استدعا کرو ، اور نادم و پشیمان ہو کر اس سے رجوع کرو ۔ (نتیجۃً ) وہ (اپنے قانونِ انعام و فضل کے مطابق) تم پر زور برسنے والا ابرِ کرم بھیجے گا(تاکہ تمھارے کھیت اور باغات خوب اناج و ثمر اُگائیں) ، اور تمھاری(مادی) قوت میں مزید (معنوی ) توانائی کا اضافہ کرے گا۔ لہٰذا مجرموں کی طرح اس (کے قوانین و احکام) سے روگردانی نہ کرو (نمبر ۷)۔ حوشی نمبر ۷ - ثابت ہوا کہ اللہ تعالیٰ کے قوانین و احکام سے منہ موڑنے والے مجرم ہیں ۔ کاش ! اس دَور کے مسلمان اِس حقیقت کو تسلیم بالیقین کریں اور اس کے قوانین و احکام سے رُو گردانی کرنا چھوڑ دیں۔
</item><item>انھوں نے جواب دیا: ’’اے ھُود ؑ ! تم (اپنے دعوے کے ثبوت میں ) کوئی لگتی بُرہانِ قاطعہ تو لائے نہیں، پھر ہم تمھارے کہنے پر نہ تو اپنے معبودوں کو چھوڑنے والے ہیں اور نہ ہم تمھاری باتوں کو تسلیم بالیقین ہی کرنے والے ہیں۔
</item><item>ہم تو یہ سمجھتے ہیں کہ تم پر (ہمارے کسی دیوتا یا دیوی کی) مار پڑی ہے ( اور تمھاری عقل ماری گئی ہے کہ ایسی باتیں کرتے ہو) ۔ ھُود ؑ نے کہا : ’’میں اللہ تعالیٰ کو گواہ کرتا ہوں اور تم بھی گواہ رہنا کہ میں ان (معبودانِ باطلہ) سے بیزار ہوں ( اور میرا اُن سے کوئی سروکار نہیں) جن کو تم نے اللہ تعالیٰ کے معاون و سہیم ٹھیرا رکھا ہے ‘‘ ۔
</item><item>الہ کے سوا تم سب کے سب میرے خلاف جو چالیں چلنا چاہتے ہو، چلا کر دیکھ لو، او رمجھے (قطعاً مہلت نہ دو)پھر دیکھو ، نتیجہ کیا نکلتا ہے)۔
</item><item>میرا اعتماد و انحصار (Trust) اللہ تعالیٰ پر ہے جو میرا بھی پروردگار ہے اور تمھارا بھی پروردگار و آقا ہے۔ کوئی حرکت کرنے والا جاندار ایسا نہیں ہے ، جس کی نُکیل اس کے ہاتھ میں نہ ہو( نمبر ۸) (یعنی ہر ذی حیات اس کے قبضۂ قدرت میں ہے )۔ یقینا میرا پروردگار و آقا راہِ راست پر ہے ، یعنی اس کا ہر حکم اور فیصلہ سچا ہوتا ہے۔ حواشی نمبر ۸ - متن میں لفظِ ناصیہ ہے ، جس کے معنی پیشانی کے بال ۔ اٰخِذ ُ ٗم بِنَاصِیَتِھا ط عربی محاورے کا بعینہٖ وہی مفہوم ہے جو ہم نے لیا ہے۔
</item><item>میں نے تمھیں وہ سب کچھ پہنچا دیا ہے ، جو مجھے دے کر تمھاری طرف بھیجا گیا ہے ۔ اب اگر تم اس سے منہ موڑ و گے ( تو اس کا خمیازہ تمھیں بھگتنا ہو گا) ۔ او رمیرا پروردگار و آقا ( اپنے قانونِ استبدال و استخلاف کے مطابق ) کسی او رقوم کو تمھارا جانشین بنا دے گا ( اور تم دیکھتے رہ جائو گے، لیکن) اس کا کچھ بگاڑ نہ سکو گے ۔ یقین مانو کہ میرا پروردگار وآقا ( اپنے قانونِ مشیت کے مطابق) ہر چیز پر نگران (Watchful) ہے ۔
</item><item>جب پھر ہمارا فرمان (Decree) صادر ہوگیاتو ہم نے ھُود ؑ اور اُن کو جو اس کے ساتھ ایمان لائے تھے، اپنی رحمانیت و رحیمیت سے بچا لیا، اور ان کو شدید عذاب (Harsh doom) سے نجات دی۔
</item><item>اور یہ تھی قومِ عاد کی سر گذشت، جنھوں نے اپنے پروردگار و آقا کے قوانین و احکام او رتعلیمات کو ماننے سے انکار کیا تھ ، اور اُس کے رسولوں ؑ کی نافرمانی کرتے تھے؛ لیکن ہر ستمگر و دشمنِ حق (Oppressor and enemy of Truth) کی بات مان لیتے تھے۔
</item><item>دیکھو ! اس دُنیا میں بھی (اللہ تعالیٰ کے قانونِ مُکافاتِ عمل کے مطابق) اس کی رحمت و مغفرت سے دُوری و محرومی عاد کے لوگوں کے پیچھے لگی رہی؛ اور قیامت کے روز بھی لگی رہے گی۔ دیکھو! یہ عاد ہیں جنھوں نے اپنے پروردگار ( کی ذات و صفات اور احکام و قوانین ) و تسلیم بالیقین کرنے سے انکار کیا تھا۔ دیکھو ! ھُود کی قوم عاد، اللہ تعالیٰ کی رحمت و مغفرت سے محروم و دُور ہوگئی۔
</item><item>(بعد ازاں) ہم نے قومِ ثمود کی طرف ان کے بھائی صالح ؑ کو (رسول بناکر ) بھیجا۔اُس نے اپنے برادرانِ قوم کو مخاطب کرکے کہا :’’اے برادرانِ قوم! اللہ تعالیٰ کی عبادت کر ، یعنی صرف اس کے قوانین و احکام اور تعلیمات پر عمل کرو۔ وجہ یہ ہے کہ اس کے سوا تمھارا کوئی معبود و حاکم نہیں۔ اُسی نے تمھیں زمین سے (اپنے اِرتقائی انداز میں) پیدا کیا، اور اس میں تمھیں آباد کیا ، لہٰذا اس سے مغفرت مانگو، یعنی اس سے اپنی سیِّآت کو محو کرانے اور ان سے محفوظ رہنے کے لیے دُعا مانگو؛ نیز ندامت و پشیمانی کے ساتھ (Inrepentance and remorse ) اس سے رجوع کرو۔ یقین رکھو کہ میرا پروردگار وآقا قریب (Nigh) بھی ہے -- دُعا کا جواب دینے والا (نمبر ۹) (Responsive) بھی ہے ۔ حواشی نمبر ۹- اصطلاحِ قرآنی میں مجیب کے معانی جواب دینے والا بھی ہے اور دُعا قبول کرنے والا بھی۔ اس آیۂ بصیرت افروز سے ’’وسیلہ ‘‘ کے باطل عقیدے کا بطلان ہوجاتا ہے۔
</item><item>(حضرت صالح ؑ کی دعوتِ توحید کے جواب میں اس کی قوم کے لوگوں نے ) کہا : ’’اے صالح ؑ ! قبل اس کے، تو (اپنی دانشمندی اور راستبازی کی بناء پر ) ہماری اُمیدو ں کا ملجا تھا؛ (لیکن تعجب ہے کہ ) اب تُو ہمیں ان (اصنام، دیوتائوںاور دیویوں) کی پرستش سے روکتا ہے ، جن کی پرستاری ہمارے باپ دادا (یعنی اکابر و سادات) کرتے آرہے ہیں۔ (سچی بات تو یہ ہے کہ) جس( مسلک و مشرب) کی طرف تو ہمیں بُلاتا ہے، اس (کی صحت) کے متعلق ہمیں شک و شبہ ہے اور ہم خلجان میں پڑ گئے ہیں۔
</item><item>صالح ؑ نے کہا : اے برادرانِ قوم ! ذرا غور تو کروکہ اگر میں اپنے پروردگار و آقا کی عطا کردہ واضح بُرہانِ قطعیہ پر عمل پیرا ہوا، اور اُس نے (اپنے قانونِ انعام و فضل کے مطابق ) مجھے رحمت(نبوت) عطا کیا ہو اور اگر میں اس کے احکام سے سرتابی کروں تو پھر کون ہے جو مجھے اللہ (کے قانونِ مُکافاتِ عمل) سے چھڑا سکتا ہے ؟ تم تو زیادہ سے زیادی میری سیِّآت ہی بڑھا سکتے ہو، اور کچھ نہیں!
</item><item>دیکھو! برادرانِ قوم ! (تمھاری آزمائش کے لیے) یہ اُونٹنی اللہ تعالیٰ کے نام پر وقف ہے۔ تمھارے لیے ایک (فیصلہ کُن) نشانی (Symbol) ہے؛ اس لیے تم اسے آزاد پھرنے دینا تاکہ اللہ تعالیٰ کی سرزمین میںجہاں چاہے چرے پیے (Should graze and drink )۔ لیکن اسے ضرر نہ پہنچانا (Do not modlest her) ، ورنہ فوری عذاب (Instant scourge) تم کو آلے گا ۔
</item><item>لیکن (متکبر و سرکش سرداروں نے) اس اونتنی کی کونچیں کاٹ کر اُسے مار ڈالا (Hamstrung and killed her) ۔ یہ دیکھ کر حضرت صالح ؑ نے اُن نے سے کہا: تمھارے دن پورے ہوگئے ، اب) تم صرف تین دن تک اپنے گھروں میںجو فائدہ اُٹھاسکتے ہو اُٹھا لو( پھر اللہ تعالیٰ کا قوانونِ مجازات تمھیں ہلاک کر ڈالے گا ) ۔ یہ وعید (Warning) ، سچی ) ہے ، جھوٹی نہیں ہونے کی(Not to be belied )۔
</item><item>پھر جب ہمارا فرمان جاری ہوا (Our Decree issued) تو ہم نے صالح ؑ اور اس کے ساتھ ایمان لانے والوں کو اپنی رحمانیت و رحیمیت سے اس دن کے رُسوا کن عذاب سے بچا لیا۔ یقینا تمھارا پروردگار و آقا انتہائی قوت والا- سب پر غلبہ رکھنے والا ہے ۔
</item><item>رہے وہ لوگ جنھوں نے ظلم کیا تھا ، اُن کو ایک ہولناک کڑک نے ڈھیر کردیا، اور وہ اپنے گھروں میں بے حس و حرکت پڑے کے پڑے رہ گئے۔
</item><item>جیسے وہ ان میں رہتے سہتے ہی نہ تھے۔ سُنو! قومِ ثمود کی ہلاکت و بربادی کا سبب یہ تھا کہ ) وہ اپنے پروردگار و آقا) کے قوانین و احکام ) کو ماننے سے انکار کرتے تھے ۔ غور کر وکہ (بدیں وجہ) قومِ ثمود (اللہ تعالیٰ کی رحمت و مغفرت سے ) محروم و دور ہوگئی ۔
</item><item>چنانچہ ہمارے پیامبر (فرشتے ) خوشخبری لے کر ابراھیم ؑ کے پاس آئے تو انھوں نے سلام کہا: جواب میںحضرت ابراھیم ؑ نے) سلام کہا (یعنی آپ پر سلامتی ہو) ۔ اتنے میں وہ (اُن کی ضیافت کے لیے) ایک بُھنا ہوا بچھڑا (نمبر ۱۰) (Roasted calf) لے آئے ۔ حواشی نمبر ۱۰ - اسے سجی کہتے ہیں ۔ یہ لذیزو زود ہضم گوشت ہوتا ہے۔
</item><item>چنانچہ جب اُ س نے دیکھا کہ ان (مہمانوں) کے ہاتھ کھانے کی طرف نہیں بڑھتے تو وہ اُن سے بدگمان سا ہوا (Mistrusted them )، اور دل میں ڈر محسوس کیا (Conceived a fear of them) ۔ (یہ محسوس کرکے) انھوں نے کہا: ’’آپ ڈریں نہیں، ہم (اللہ تعالیٰ کی طرف سے ) قومِ لوط ؑ کی طرف بھیجے گئے ہیں‘‘۔۔
</item><item>وہاں ابراھیم ؑ کی بیوی (سارہ) کھڑی تھی۔ وہ (تعجب ) سے ہنس پڑی، جب ہم نے اُسے اسحاق کی پیدائش اور اس کی نسل سے یعقوب ؑ کی خوشخبری دی ۔
</item><item>(حضرت سارہ ) بولی : ہائے میں مری! کیا میں بچہ جنوں گی (Shall I bear a child) جبکہ میں بوڑھی پھوس ہوں، اور میرا یہ شوہر بھی بوڑھا کھوسٹ ہے ؟ یہ بلا شبہ تعجب خیز بات ہے ۔
</item><item>اس پر انھوں نے کہا: کیا تُو فرمانِ الٰہی پر تعجب کرتی ہے؟ (Does thou wonder at Allah\'s Decree?) ۔ اے ابراھیم ؑ کے گھرانے والو! تم سب پر اللہ تعالیٰ کی رحمت (نمبر ۱۱) اور برکتیں (نمبر ۱۲) ہیں وہ ہر شے پر قدرتِ کاملہ رکھنے والا ہے ) ۔ بلاشبہ دونوں جہانوں میں اُسی کی حمد و ثنا کی جاتی ہے۔ وہ جلیل وذیشان ہے ۔ حواشی نمبر ۱۱ - رحمت میں دُنیوی و اُخروی حسنہ کا اور نمبر ۱۲ - برکات میں فضل و احسانِ مسلسل کا مفہوم پایا جاتا ہے ۔
</item><item>جب ابراھیم ؑ کا اِضطراب دور ہوگیا اور اُنھیں خوشخبری (Glad tiding) بھی مل گی تو وہ قومِ لُوط ؑ(کی ہلاکت و بربادی) سے متعلق ہم سے ، یعنی ہمارے فرشتوں سے بحث و مباحثہ کرنے لگے (Pleaded with) ۔
</item><item>یقینا ابراھیم ؑ بڑے ہی بردبار (Forbearing)، درد مند (Tender-hearted) اور ہر حال میں اللہ تعالیٰ سے رجوع کرنے والے تھے (Off-turning to Allah) ۔
</item><item>اے ابراھیم ؑ! آپ اس معاملے میں صرفِ نظر کر لو (Forsake)، کیونکہ تمھارے پروردگار و آقا کا فرمان نافذ ہوچکا ہے؛ لہٰذا اُن پر عذاب ضرور آئے گا، جو کسی طرح بھی ٹلنے کا نہیں (Is unlikely to be repelled) ہے ۔
</item><item>چنانچہ جب ہمارے رسول یا پیامبر، (حضرت ) لوطؑ کے پاس آئے تو وہ ان کے آنے سے مغموم ہوئے(Was grieved)، اور اپنے آپ کو بے بس پایا اور کہنے لگے ؛ آج کا دن بڑا کٹھن (Distressful day) ہے ۔
</item><item>(حضرت) لوط ؑ کے پاس (اجنبیوںکی آمد کی خبر سنی تو ) ان کی قوم کے لوگ بھاگم بھاگ اُن کے پاس آئے اور وہ پہلے ہی سے بد فعلی کرنے کے رسیا تھے (They were addicted to commit sodomy) ۔( چنانچہ وہ اجنبیوں کو اپنے ساتھ لے جانے کا مطالبہ کرنے لگے تو) لُوط نے اُن کو سمجھایا اور کہا: اے برادران قوم! یہ جو میری قوم کی بیٹیاں (= عورتیں) ہیں وہ تمھارے لیے حلال و پاکیزہ ہیں (اُن سے التفات کرو اور اس فعل شنیع سے باز آئو) ؛ اللہ تعالیٰ (کے قانونِ مُکافاتِ عمل ) سے ڈرو۔ اور میرے مہمانوںکے بارے میں مجھے رُسو ا نہ کرو (Humiliate me not) ۔ کیا تم کوئی پارسا (Pious) مرد نہیں؟
</item><item>اُنھوںنے جواب میںکہا : تُو اچھی طرح جانتا ہے کہ تیری ’’قومی‘‘ بیٹیوں ، یعنی عورتوں سے ہمیں کوئی غرض نہیں ؛ اور تُو یہ بھی جانتا ہے کہ ہم کیا چاہتے ہیں‘‘۔
</item><item>حضرت لوط ؑ نے کہا : ’’واحسرتا! کاش! مجھ میں تمھارا مقابلہ کرنے کی قوت ہوتی ۔ بہر حال، میں ایک از بس مضبوط سہارے (یعنی اللہ تعالیٰ) کی پناہ لیتا ہوں (نمبر ۱۳) (I betake to the most Powerful Support of Allah) ۔ حواشی نمبر ۱۳ - حدیث میں آا ہے : اللہ تعالیٰ نے حضرت لوط ؑ پر رحم فرمایا ، کیونکہ وہ ایک مضبوط سہارلے کی پناہ لیتا تھا ، یعنی اللہ تعالیٰ کی۔
</item><item>مہمانوں نے کہا : ’’اے لوط ؑ ! (گھبرا ئو نہیں) ہم تو تمھارے پروردگا ر و آقا کے رسول یا فرستادہ ہیں۔ یہ لوگ ہر گز تم پر دسترس حاصل نہیں کرسکیں گے۔ کچھ رات گئے، اپنی بیوی کے سوا اپنے سب اہل، یعنی رُفقاء کے ساتھ ( اس شہر سے ) نکل جائو؛ اور وہ تم میں سے کوئی ایک بھی پیچھے مُڑ کر نہ دیکھے، وہ بھی اُسی بلا میں گرفتار ہوگی جس میں وہ ہوں گے(کیونکہ وہ بھی اُن کی ہم کیش ہے) ۔ ان کی ہلاکت کا وقت صبح مقرر ہوچکا ہے؛ اور کیاصبح قریب نہیں ؟
</item><item>چنانچہ جب ہمارا قانونِ مُکافاتِ عمل نافذ ہوا تو ہم نے اس بستی کو تہ و بالا کر دیا (We turned the town upside down) ؛ اور اُس پر پے بہ پے کھنگر برسائے (مُوسلا دھار بارش کی طرح)۔
</item><item>یہ کھنگر تمھارے پروردگار کے حکم سے نشان زدہ تھے (یعنی ہر شخص کے لیے کھنگر مخصو ص تھے)۔ اور یہ سزا (ان ) ظالموںسے دور نہیں ، یعنی ظلم پیشہ لوگوں کو ایسی سزا کا ملنا محال (Impossible) نہیں، ممکن ہے ۔
</item><item>اسی طرح ہم نے( اہل) مدین کی طرف ان کے بھائی (حضرت ) شعیب ؑکو (اپنا رسول بنا کر ان کی اصلاح کے لیے ) بھیجا۔ انھوں نے ان کو مخاطب کرکے دعوت دی : ’’اے برادرانِ قوم! اللہ تعالیٰ کی عبادت کرو، یعنی اس کے قوانین و احکام اور تعلیمات پر عمل کرو۔ اس کے سوا تمھارا اور کوئی معبود و حاکم نہیں؛ نیز ناپ تول (Measure and weight) میں کم نہ کیا کرو۔ میں تمھیں خوشحال (Resperous) دیکھتا ہوں۔ لیکن (اگر تم شرک اور اقتصادی فساد سے باز نہ آئے تو اس کی پاداش میں ) مجھے خطرہ ہے کہ سب کو محیط ہوجانے والے دن کا عذاب تم پر آیا کہ آیا(نمبر ۱۴) ۔ حواشی نمبر ۱۴ - جس طرح شرک سے نفس اجتماعیہ میں خرابی و انتشار، یعنی فساد پیدا ہوتا ہے، اُسی طرح اقتصادی بددیانتی سے حیاتِ اجتماعیہ میں فساد پیدا ہوجاتا ہے ۔
</item><item>اور اے برادرانِ قوم! ناپ اور تول انصاف کے ساتھ پوری پوری کیا کرو، اور لوگوں کو اُن کی چیزیں کم نہ دیا کرو؛ اور مُلک میں شر و فساد پھیلاتے نہ پھرو(ورنہ تباہ حال ہوجائو گے)۔
</item><item>اگر تم یقین کرنے والے ہو تو سنو! اللہ تعالیٰ کی عطا کی ہوئی بچت (Saving) تمھارے لیے بہتر، یعنی زیادہ سُود مند ہے (بہ نسبت کسبِ حرام کے) ؛ اور میں تم پر نگہبان نہیں ہوں (جیسا کرو گے ویسا بھرو گے)۔
</item><item>(حضرت شعیب ؑ کی دعوت کے جواب میں ) انھوں نے کہا:’’ اے شعیب ! کیا تمھاری صلوٰۃ تم سے مطالبہ کرتی ہے کہ ہم اُنھیں ترک کر دیں (May renounce) ، جن کی پرستش و بندگی ہمارے باپ دادا ، یعنی اکابر و سادات کرتے چلے آرہے ہیں؛ یا ہم اپنے مال و منال (Wealth and property) میں اپنی مرضی سے تصرف نہ کریں؛ کیا ایک تم ہی دانا و راستباز (Wise and right-minded) رہ گئے ہو ۔
</item><item>حضرت شعیب ؑ نے انھیں سمجھانے کی خاطرکہا : ’’بھائیو! کیا تم اس واقعیت میں غور نہیں کرتے کہ اگر میں اپنے پروردگار و آقا کی عطا کی ہوئی واضح دلیلِ محکم پر عمل پیرا ہوا، اور وہ (اپنے قانونِ انعام و فضل کے مطابق) مجھے پاکیزہ و اعلیٰ روزی بھی دے رہا ہو( توکیا میں اپنی رسالت کا فریضہ ادا نہ کروں ؟)؛ میں ہرگز یہ پسند نہیں کرتا کہ جن کاموں سے تمھیں روکتا ہوں، خود وہ کام کرو۔ (میں جو کہتا ہوں اس پر عمل بھی کرتا ہوں)۔ میری نیت وسعی تو صرف یہ ہے کہ جہاں تک میرے بس میں ہے ، تمھاری اصلاح (Reform) کروں ؛ اور ایسا کرنے کی توفیق مجھے اللہ تعالیٰ کے سوا کوئی نہیں دے سکتا۔ میرا اعتماد و انحصار اُسی پر ہے ، اور ہر معاملے میں اُسی سے رجوع کرنا ، میرا شعار ہے ۔
</item><item>دیکھو ! (میرے قومی بھائیو! کہیں ایسا نہ ہو کہ میری مخالفت کے نتیجے میںتم بھی اُس بلائے بے درماں (Irremediable scourg) میں گرفتار ہوجائو، جس میں نوح ؑ کی قوم (نمبر ۱۵) ، یا ھود ؑ کی قوم یا صالح ؑ کی قوم گرفتار ہوئی تھی؛ اور قومِ لوط ؑ (کی بربادی کا شہر اور زمانہ) تو تم سے دور نہیں۔ حواشی نمبر ۱۵ - اس سے مستنبط ہوا کہ طوفانِ نوح ؑکا عذاب صرف اُن کی قوم پر آیا تھا، ساری دُنیا کی اقوام پر نہیں آیا تھا ۔
</item><item>یاد رکھو!(تمھاری) نجات کی صورت یہ ہے کہ ) تم اپنے پروردگار و آقا سے اپنی سیِّآت محو کرانے اور ان سے محفوظ رہنے کی التجا کرو ؛ ساتھ ہی ندامت و پشیمانی کے جذبات کے ساتھ اس سے رجوع کر و۔ یقین مانو کہ میرا پرو ردگار و آقا، بے حد ترس کھانے، در گزر اور رحم و کرم کرنے والا - اپنی مخلوقات سے محبت کرنے والا ہے۔
</item><item>(کافر تنگ آکر ) بول اُٹھے : ’’اے شعیب! تم جو باتیں کہتے ہو ، ان میں سے اکثر ہماری سمجھ میں نہیں آتیں۔ دوسرے، تمھیں، ہم اپنے درمیان بے دست و پا یا کمزور پاتے ہیں۔ تیسرے اگر تمھارا خیل نہ ہوتا تو ہم تمھیں سنگسار کر دیتے (Would have stoned you) ۔ یوں بھی ہماری نظر میں تمھاری کوئی حیثیت نہیں۔
</item><item>حضرت شعیب ؑ نے جواب دیا؛ میرے بھائیو! کیا میرا خیل اللہ تعالیٰ سے بڑھ کر تم پر حاوی ہے ؟ اور اُسے تو تم نے پس پشت ڈال رکھا ہے ، یعنی بُھلا رکھا ہے۔ یاد رکھو! جو کارستانیوں تم کرتے رہتے ہو، میرے پروردگار و آقا کے حیطہء علم میں ہے ۔
</item><item>(ان کوناقابلِ اصلاح (Incorrigible) دیکھ کر حضرت شعیب ؑ نے اُن سے صاف کہہ دیا) ’’میرے قومی بھائیو! (تم میری بات نہیں مانتے تو نہ مانو) تم اپنے مشرب (Creed) کے مطابق کام کر تے رہو اور میں اپنے کیش (Faith) کے مطابق کام کرتا رہوں گا۔ لیکن تم جلد دیکھ لو گے کہ رُسوا کُن عذاب کس پر آتا ہے؛ اور کون جھوٹا ثابت ہوتا ہے؟ لہٰذا تم بھی انتظار کرو اور میں بھی تمھارے ساتھ انتظار کرتا ہوں ۔
</item><item>آخر جب ہمارا قانونِ مُجازات حرکت میں آگیا تو ہم نے اپنی رحمت سے، یعنی اپنے قانونِ انعام و فضل کے مطابق شعیب ؑ اور ان کے رُفقاء کو ، جو اُن کے ساتھ ایمان لائے تھے، عذاب سے بچا لیا؛ لیکن شرک و ستم کرنے والوں کو ایک دہشت ناک گرج (Awful roar) نے آلیا، او روہ اپنے گھروں میں بے حس و حرکت پڑے کے پڑے رہ گئے۔
</item><item>(ان کی خانہ براندازی کا یہ عالم ہوا کہ ) جیسے وہ اپنے گھروں میں بود و باش رکھتے ہی نہ تھے (Had not dwelt there)۔ دیکھو ! اہلِ مدین بھی اُسی طرح اللہ تعالیٰ کی رحمت و مغفرت سے محروم ہوگئے، جس طرح قومِ ثمود اللہ تعالیٰ کی رحمت و مغفرت سے محروم ہوگئی تھی ۔
</item><item>پھر ہم نے موسیٰ ؑ کو اپنی آیات، یعنی قوانین و احکام اور واضح بُرہانِ قاطع کے ساتھ بھیجا۔
</item><item>فرعون اور اس کے اعیانِ سلطنت کے پاس، مگر (وہ حضرت موسیٰ ؑ کی بات ماننے کے بجائے) فرعون کے احکام (نمبر ۱۶) (Behests) ہی پر چلتے رہے، حالانکہ فرعون کے احکام رشد و ہدایت دینے والے نہ تھے (بلکہ گمراہ کن تھے)۔ حواشی نمبر ۱۶ - متن میں لفظ اَمْر ہے ، جو یہاں اسمِ جنس کے طور پر آیا ہے ۔
</item><item>قیامت کے روز وہ اپنی قوم،یعنی ہم کیش لوگوںکی قیادت کرے گا او راُنھیں آگ کی گھاٹ اُتارے گا، یعنی آتش جہنم میں پہنچائے گا (نمبر ۱۷) ۔ دیکھو! یہ گھاٹ یا جائے نزول ہی بڑی ہی گھنائونی (Dismal) ہوگی ، جہاں وہ پہنچ کر ہی رہیں گے۔ حواشی نمبر ۱۷ - ہر فرعونِ وقت اپنے ہم کیش لوگوں کو اسی طرح جہنم واصل کرائے گا۔
</item><item>اس دنیا میں بھی لعنت (Curse) ان کے پیچھے لگی رہی اورقیامت کے روز بھی ان کے پیچھے لگی رہے گی ، یعنی اس دُنیا میں بھی اور قیامت کے روز بھی وہ اللہ تعالیٰ کی رحمت و مغفرت سے محروم رہیں گے ۔ (اللہ کے قانونِ احترامِ آرزو کے مطابق) ان کو جو عطیہ دیا جائے گا ، بڑا ہی مہیب (Dreadful) ہوگا۔
</item><item>یہ بعض بستیاں کے وقائع ہیں ، جو ہم آپ سے بیان کر رہے ہیں۔ ان میں کچھ تو ابھی تک بچ رہیں ہیں(Have survived) ، اور باقی کی بیخ کنی ہوچکی ہے (Have been annihilated) ۔
</item><item>اصل یہ ہے ہم نے ان پر ظلم نہیں کیا (We wronged them not) ، بلکہ انھوں نے خود اپنے اُوپر ظلم کیا تھا۔ پھر جب آپ کے پروردگارکا قانونِ مُجازات نافذ ہوا (Law of Retribution issued) تو اُن کے معبودانِ باطلہ اُن کے کچھ کام نہ آئے (Allah them nothing)، جن کو وہ اللہ تعالیٰ کے سوا پُکارتے تھے (Invoked them) ؛ بلکہ انھوں نے ان کی تباہی(Perdition) میں ہی اضافہ کیا۔
</item><item>(یاد رکھو!) آپ کے پروردگار و آقا (کے قانونِ مُکافاتِ عمل ) کی گرفت ایسی ہی ہوتی ہے جب وہ بستیوں کے مشرک و ستمگر لوگوں کو پکڑتا ہے ۔ یقین مانو ! اس کے قانونِ مُجازات کی گرفت بڑی جگر خراش (Harrowing) اور سخت(Stern) ہوتی ہے۔
</item><item>جو لوگ آخرت، یعنی قیامت و جہنم کے عذاب کا خوف رکھتے ہیں، ان کے لیے ان تاریخی واقعات و ایام میں عبرت انگیز براہین ہیں ۔ روزِ آخرت، وہ دن ہے، جس میں کل بنی نوعِ انسان ) Mankind ، دوبارہ زندہ کرکے ) اکٹھے کیے جائیں گے ؛ نیز یہ (اللہ تعالیٰ کی عدالت میں) حاضر ہونے کا دن ہوگا (نمبر ۱۸)۔ حواشی نمبر ۱۸ - اس کا ترجمہ یہ بھی ہوسکتا ہے کہ اس روز ہر فردِ بشر اپنے کل اعمال کی بولتی چلتی فلم اپنے حلقومی ٹیلی وژن میں خود دیکھے گا۔
</item><item>دیکھو! ہم (اپنے قانونِ امہال کے مطابق) وہ دن لانے میں محض لوگوںکو مہلت دینے کے لیے ایک مدتِ معینہ (Appointed term ) تک کے لیے تاخیر کر رہے ہیں (Are delaying ؛ لیکن اس کا آنا شُدنی ہے ۔
</item><item>وہ دن ایسا ہوگا کہ کوئی متنفس اُس کے حکم کے بغیر بات نہیں کرسکے گا (یعنی سب دم بخود ہوں گے)۔ ان میں ایک گروہ محروم و بدبخت لوگوںکا، اور دوسرا سعادت مند و خوش بخت لوگوں ، کا ہوگا۔
</item><item>چنانچہ جو لوگ شقی القلب ہوں گے ، اُن کا النار یعنی جہنم میں جانا شدنی ہے ؛ وہاں ان کو نالہ و شیّون، یعنی چیخنا ، چلانا اور واویلا کرنا (Groaning and wailling) ہوگا ۔
</item><item>جب تک آسمان اور زمین قائم رہیں گے (Will endure ، یعنی ابدالآباد تک) وہ جہنم ہی میں رہیں گے، بجز اس کے کہ جو تیرا پروردگار و آقا( اپنے قانونِ مشیت و حکمت کے مطابق) چاہے ۔ بلاشبہ، تیرا پروردگار و آقا جو چاہتا ہے، اُسے کر گزرنے والا ہے (نمبر ۱۹)۔ حواشی نمبر ۱۹ - فَعَّال ُ ٗ کا لفظ اس حقیقت پر دلالت کرتا ہے کہ اللہ تعالیٰ فعال (Active) ہے، مجہول (Passive) نہیں۔ اس سے اس نظریئے کی تائید ہوجاتی ہے کہ کاروبارِ حیات و کائنات قوانین الٰہیہ کے مطابق چل رہا ہے اور اللہ تعالیٰ اس میں دخل نہیں دیتا۔ یہ یاد رہے کہ قرآن مجید کی رو سے اللہ تعالیٰ مدبر الامور ہے۔
</item><item>بخلاف اس کے ، جو سعادت مند لوگ (The blessed people) ہوں گے، وہ جنت میں رہیں گے، جب تک آسمان و زمین قائم ہیں ، بجز اس کے جو تیرا پروردگار ( اپنے قانونِ مشیت و حکمت کے مطابق ) چاہے ؛ لیکن اس موھبت(Gift) کا سلسلہ کبھی منقطع نہ ہوگا ۔
</item><item>پس میرے نبی ! (ان لوگوں کے انجام کے بارے میں) جو اللہ تعالیٰ کے سوا )دوسری ہستیوں کی پرستش و بندگی کرتے ہیں آپ خلجان و شک میں نہ پڑیں۔ یہ اُسی طرح پرستش و بندگی کرتے ہیں جس طرح پرستش و بندگی پہلے ان کے باپ دادا، یعنی اکابر و سادات کرتے تھے ۔ (اُن کی طرح ) ان کو بھی ہم (اپنے قانونِ مُجازات کے مطابق) ان کے اعمال کا بدلہ بلاکم و کاست(Without the least abatement ) پورا پورا دیں گے۔
</item><item>یقینا ہم نے( حضرت ) موسیٰ ؑ کو (اپنی ) کتاب دی تھی؛ لیکن ا س کے مافیہ یا مندرجات (Contents0 میں اختلاف کیا گیا۔ اگر آپ کے پروردگار و آقا نے (اپنے قانونِ تدبیری کے مطابق) ایک بات طے نہ کردی ہوتی تو اختلاف کرنے والوں کے درمیان فیصلہ کب کا ہو چکتا۔ وہ اس بارے میں اضطراب انگریز شک میں پڑے ہوئے ہیں(Are in disquieting doubt)۔
</item><item>اور اصل یہ ہے کہ آپ کا پروردگار و آقا ( اپنے قانونِ مُکافاتِ عمل کے مطابق) ان سب کو ان کے اعمال کا پورا پورا بدلہ دے گا ۔ بلا شبہ جو وہ کرتے ہیں ، ان کی وہ کل معلومات رکھنے والا ہے ۔
</item><item>لہٰذا جیسا کہ آپ کو حکم دیا گیا ہے ، آپ اپنے موقف پر قائم رہیں، اور وہ بھی جو آپ کے ساتھ اللہ تعالیٰ کے نظامِ حیات کلی میں داخل ہوئے ہیں ۔ لیکن اُمور کی سر انجامی میں (اعتدال رکھنا )، حد سے نہ بڑھنا۔ یاد رکھو ! (مومنو!) جو کچھ تم کرتے ہو، اللہ تعالیٰ اُسے بکمال و اتمام دیکھنے والا (Seer) ہے ۔
</item><item>دیکھو! کہیں ایسا نہ ہو کہ تم مشرکوں اور ستمگروں (سے مفاہمت و رواداری کی خاطران) کی طرف جُھک جائو اور ان پر اعتماد کر بیٹھو۔ ایسا ہوا تو اللہ تعالیٰ کے سوا تمھارا کوئی دوست و حامی نہ ہوگا، اور نہ کہیں سے تمھیں مدد ہی ملے گی ۔
</item><item>دیکھو! دن کے دونوں کناروں، یعنی صبح اور شام کے وقت، نیز رات کے ابتدائی حصے میں،یعنی عشاء کے وقت صلوٰۃ قائم کرتے رہو ! اصل یہ ہے کہ حسنات، یعنی اعمالِ حسنہ کے حسین اثرات اعمالِ سُوء کے قبیح اثرات (سیِّآت) کو مٹا دیتے ہیں۔ یہ یاد دہانی ہے (خصوصاً ) ان کے لیے جو ذکر و فکر کرنے والے ہیں ۔
</item><item>لیکن (اِقامتِ صلوٰۃ پر ) اِستقامت کرنا لازم ہے۔ یہ بات یاد رکھو کہ اللہ تعالیٰ (اپنے قانونِ مُکافاتِ عمل کی رُوسے ) احسان و حسنہ کرنے والوں کا اجر ضائع نہیں ہونے دیتا (انھیں اجرِ حسنہ ہر حال میں ملتا ہے اور ملے گا ۔
</item><item>دیکھو! جو اُمتیں یا قومیں (Generations) تم سے پہلے گزر چکی ہیں، ان میںایسے اہلِ عقلِ سلیم کیوں نہ(میدانِ عمل میں) نکلے جو لوگوں کو مُلک میں فساد (MIschief) کرتے، یعنی حیاتِ اجتماعیہ کا توازن بگاڑنے سے روکتے، بجز معدودے چند کے، جن کو اُن میں سے ہم نے (اپنے قانون انعام و فضل کے مطابق عذاب سے) بچا لیا ۔ لیکن جو شرک و ستم کرنے والے تھے وہ عیش و عشرت کے پیچھے لگے رہے (They pursued their worldly pleasures) ، جن کے سامان ہم نے اُنھیں بکثرت دیے تھے ؛ اور وہ (عادی ) مجرم (Culprits) تھے (چنانچہ وہ ہلاک و برباد ہوگئے) ۔
</item><item>واقعہ یہ ہے کہ آپ کے پروردگارو آقا نے کبھی ایسا نہیں کیا اور نہ وہ ایسا کرتا ہی ہے کہ آبادیوں کو ناانصافی سے، یا نا حق ہلاک و برباد کردے، جبکہ ان کے باشندے(اپنے اور افرادِ معاشرہ کے عقائد و مسالک اور اخلاق و کردار کی) اصلاح کرنے والے ہوں۔
</item><item>دیکھو! اگر آپ کا پروردگار و آقا (کا قانونِ مشیت و حکمت یہ ہوتا ہے کہ انسان کو دیگر مخلوقات کی طرح آزادیِ فکر و عمل نہ دی جائے تو) وہ کل بنی نوعِ انسان (Mankind) کو ایک (ہم مشرب و ہم کیش ) اُمت بنا دیتا؛ لیکن (اُس نے اپنے قانونِ تدبیری کے مطابق انسان کو آزادیِ فکر و عمل ودیعت کر دی) ، لہٰذا وہ آپس میں اختلاف کیے بغیر نہ رہ سکتے ہی اور نہ رہیں گے ۔
</item><item>لیکن وہ لوگ( اللہ تعالیٰ کے دین یا نظامِ حیات کلی کے بارے میں اختلاف نہیں کرتے) جن کو آپ کے پروردگار و آقا (اپنے قانونِ انعام و فضل کے مطابق) اپنی رحمت سے نوازے۔ اور اسی لیے (کہ وہ دین میں اختلاف نہ کریں اور ایک اُمت بن کر رہیں) اُنھیں ارتقائی انداز میں پیدا کیا گیا ہے (یعنی یہ ان کی تخلیق کی غایتِ حقیقی ہے) ۔ دیکھو! آپ کے پروردگار و آقا کا یہ فرمان اٹل ہے کہ میں جہنم کو (اپنے قانونِ مُجازات کے مطابق مشرک و کافر اور ظالم و مجرم) جنوں اور انسانوں سے بھر دوں گا۔
</item><item>سُنو! (پیارے نبی ؐ!) ہم آپ سے (اپنے) رسولوںؑ کی داستانیں اس لیے بیان کر رہے ہیں کہ آپ کے دل کو تقویت دیں ؛ اور ان میں آپ کے لیے حق آیا ہے (بالفاظِ دیگر ، آپ پر دین وزندگی کے حقائق منکشف کیے گئے ہیں)۔ اور مؤمنوں کے لیے ان میں پند و نصیحت (Exhortation) اور یاد دہانی (Reminder) ہے ۔
</item><item>اب آپ صاف صاف اُن لوگوں کو جو ایمان نہیں لاتے ، کہہ دیں کہ تم اپنے مشرب کے مطابق عمل کرتے رہو، اور ہم اپنے کیش کے مطابق عمل کرتے رہیں گے ۔
</item><item>لہٰذا تم بھی (اپنے اعمال کے نتیجے کا ) انتظار کرو، اور ہم بھی منتظر رہیں گے ۔
</item><item>اور (یاد رکھو کہ ) آسمانوں اور زمین کے اسرار و غیبات،یعنی وہ سارے بھید اور اُمور جو نہ صرف انسان بلکہ ہر متنفس سے پوشیدہ ہیں ، اُن کا علم صرف اللہ تعالیٰ کو ہے (کسی اور کو نہیں ہے ) ؛ نیز کُل اُمورِ (حیات و کائنات فیصلے کے لیے) اُسی کی طرف لَوٹائے جاتے ہیں۔ لہٰذا صرف اس کے قوانین و احکام کے مطابق زندگی کرو، اور اسی پر اعتماد و انحصار کرو؛ اور (یہ بھی یاد رکھو کہ ) جوکچھ تم کرتے رہتے ہو ، اللہ تعالیٰ اُس سے بے خبر نہیں ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف۔ لام ۔ را۔ یہ واضح و فصیح کتاب کی آیتیں ہیں (These vrses are of the perspicuous and eloquent Book)۔
</item><item>ہم نے یہ قرآن (نمبر ۱) عربی زبان میں (بذریعہ وحی و تنزیل ) نازل کیا ہے تاکہ تم (نمبر ۲) اس میں فکر و تدبر کرو اور سمجھو بوجھو (نمبر ۳)۔ حواشی نمبر ۱ - کتاب لکھی ہوئی چیز یا نوشتہ کو کہتے ہیں جبکہ قرآن کے معنی ہیں بار بار پڑھنے یا مطالعہ کی چیز یا کتاب۔ نمبر ۲ - تم سے مراد ہر زمان و مکان کے کل بنی نوع انسان (Mankind) ہیں ۔ دُوسرے لفظوں میں، قرآن مجید عالمگیر، ہمہ گیر اور سرمدی کلامِ الٰہی ہے۔ نمبر ۳ - اس سے ثابت ہوا کہ قرآن مجید کے نزول کی غایتِ حقیقی یہ ہے کہ اسے سمجھا جائے اور اس کے لیے اس میں تدبر کرنا ناگزیر (Indispensable) ہے ۔ یہ مختصر آیۂ بصیرت افروزہ گنجینہ ٔ معانی ہے، اس لیے یہ اعجازات قرآ ن میں سے ہے ۔
</item><item>(ہمارے نبی ؐ!) ہم نے آپ پر یہ قرآنِ( حکیم) وحی کیا ہے۔ (We have revealed) جس کے ذریعے ہم آپ کو (بلیغ و حکیمانہ انداز میں گذشتہ اقوام کی) حسین ترین حکایات (نمبر ۴) (The most beautiful narrations) سُنا رہے ہیں۔ اس سے پہلے آپ بھی ان لوگوں میں سے تھے جو ان سے ناآشنا (Unaware) تھے۔ حواشی نمبر ۴ - حسین ترین حکایات، یعنی پاکیزہ و حکمت آموز اور موثر و دل انگیز سرگزشتیں۔
</item><item>ایسا ہوا کہ (حضرت ) یوسف ؑ نے اپنے باپ (حضرت یعقوب علیہ السلام ) سے کہا : ’’ابا جان! میں نے (خواب میں) گیارہ تاروں ، سورج اور چاند کو دیکھا ؛ دیکھتا کیا ہوں کہ وہ مجھے سجدہ کر رہے ہیں (نمبر ۵) (Prostrating themselves unto me)۔ حواشی نمبر ۵ - یعنی میری فرماں برداری کررہے ہیں۔
</item><item>اُنھوں نے (خوب سن کر حضرت یوسف ؑ کو ) نصیحت فرمائی : ’’اے میرے بیٹے! اپنا یہ خواب (Vision) اپنے بھائیوں کو (جو سوتیلے اور یوسف سے خار کھاتے ہیں) نہ سنانا۔ ایسا نہ ہو کہ وہ (شیطان کے اُکسانے پر ) تیرے خلاف کوئی خطرناک چال چلنے کی تدبیر کریں ۔ یاد رکھو! شیطان تو انسان کا کھلا دشمن (An open Foe) ہے ۔
</item><item>سُنو ! تم نے جو مشاہدہ کیا ہے اُسی طرح ہوگا۔ تمھارا پرورگار تمھیں عظیم مقصد کے لیے مُنتخب کرے گا اور اہم اُمور و معاملات اور سچے خوابوں کی حقیقت تک پہنچنے کی فراست و حکمت عطا کرے گا ؛ نیز تم پر اور آلِ یعقوبؑ پر اپنی نعمت پوری کرے گا، جیسے اس سے قبل اُس نے تمھارے اجداد ابراہیم اور اسحق پر اپنی نعمت پوری کی تھی۔ یقینا تمھارا پروردگار و آقا عالمِ بالذات - از بس دانشمند اور کمال دانشمندی سے اپنے امور سر انجام دینے والا ہے ۔
</item><item>اس میں کوئی شک نہیں کہ یوسف ؑ اور اس کے بھائیوں (کے کردار و اخلاق اور وقائع و واقعات ) میں اہلِ طلب و تحقیق کے لیے بصیرت افروز آثارِ حقائق ہیں۔
</item><item>قصہ اس طرح شروع ہوتا ہے کہ اُنھوں(یعنی یوسف کے بھائیوں ) نے آپس میں کہا : ہمارے باپ کو یوسف اور اس کا بھائی (بنیامین) ہم سے زیادہ پیارے ہیں ، حالانکہ ہم ایک طاقتور جماعت ہیں ، لہٰذا اس اعتبار سے ہمارا باپ صاف غلطی پر ہے ۔
</item><item>(کسی بھائی نے مشورہ دیا کہ ) یوسف کو ہلاک کر ڈالو یا کسی دُور دراز جگہ پھینک آئو۔ بعد ازاں، تمھار باپ کی توجہ تمھاری طرف ہوجائے گی۔ پھر بعد میں (توبہ کرکے) اپنے حالات سنوارنے والے بن جانا ۔
</item><item>ان میں سے ایک بھائی (رُوبن) نے مشورہ دیا کہ یوسف کو قتل نہ کرو، بلکہ اگر تم نے اس کے خلاف کچھ کرنا ہی ہے تو اُسے کسی (اندھے) کنویں میں پھینک دو؛ کوئی راہ گیر قافلہ (Caravan) آئے گا تو اُسے نکال لے جائے گا۔
</item><item>(اس منصوبے پر عمل کرنے کی خاطر برادرانِ یوسف حضرت یعقوب علیہ السلام کے پاس آئے اور) کہنے لگ : ’’ہمارے ابا جان! کیا وجہ ہے کہ آپ یوسف کے بارے میں ہم پر اعتماد (Trust) نہیں کرتے، حالانکہ ہم اُس کے دلی خیر خواہ (Sincere well-wishers) ہیں ۔
</item><item>کل (ہم باہر سیر و تفریح کو جارہے ہیں) آپ اُسے ہمار ے ہمراہ کردیں تاکہ وہ خوب کھائے پیے، کھیلے کودے اور سیر و تفریح کرے He should play and enjoy himself) ، ہم اس کے نگہبان ہیں ( اس کی حفاظت کریں گے (We will take care of him) ۔
</item><item>حضرت یعقوب ؑ نے جواب دیا : یہ بات مجھ پر گراں گزرتی ہے کہ تم اسے اپنے ہمراہ لے جائو؛ نیز مجھے یہ بھی خطرہ ہے کہ تم اس سے بے پروا(Heedless) ہوئے تو بھیڑیا (Wolf) اُسے کھا ڈالے گا۔
</item><item>اُنھوں نے جواب دیا : (ابا جان ! دیکھیے تو ) ہم ایک طاقتور جماعت ہیں ؛ ہمارے ہوتے ہوئے اگر اُسے بھیڑیا کھا جائے، تب تو ہم بالکل گئے گزرے ہوئے ( ایسا کبھی نہیں سکتا)۔
</item><item>(آخر کار اُنھوں نے اپنے باپ کو راضی کر ہی لیا) چنانچہ وہ یوسف کو اپنے ساتھ لے گئے تو انھوں نے متفقہ طور ر اُسے کسی اندھے کنویں میں ڈالنے کا فیصلہ کر لیا( ادھر انھوں نے اُسے کنویں ڈالا ، اُدھر اس کی جمعیتِ خاطر کے لیے) ہم نے اُسے وحی کی (کہ گھبرائو نہیں، تمھیں کچھ ضرر پہنچنے گا نہیں)؛ ایک دن ضرور آئے گا جب تم ان کو یہ مذموم حرکت یاد دلائو گے اور انھیں اس کا وہم وگمان تک نہ ہوگا۔
</item><item>(یوسف کو کنویں میں ڈال کر ) وہ رات کو روتے ہوئے اپنے باپ کے پاس آئے ۔
</item><item>کہنے لگے : ابا جان ! ہم دوڑ کے مقابلے میں دور نکل گئے۔ یوسف کو ہم نے اپنے سامان کے ساتھ بٹھایا ہوا تھا۔ اتنے میں بھیڑیا آیا اور اُسے ہڑپ کر گیا (Devoured him)لیکن آپ ہماری بات پر یقین نہیں کریں گے، خواہ ہم کتنے ہی سچے کیوں نہ ہوں۔
</item><item>وہ یوسف کے کرتے پر جھوٹ موٹ کا لہو لگالائے تھے (They had brought Yusuf\'s shirt stained with false blood ) (اُن کی جھوٹی کہانی سن کر اور کرتے پر جھوٹ موٹ کا خون دیکھ کر فراستِ نبی ؐ کو یقین ہوگیا کہ وہ جھوٹے ہیں ) چنانچہ یعقوب نے کہا: (ایسا نہیں ہے) بلکہ اصل یہ ہے کہ تمھارے نفسِ (امارہ ) نے تمھاری کارستانی کو تمھیں خوشنما بنا کر دکھایا ہے۔ اب مجھے احسن طریقے سے سب کچھ برداشت کرنا ہوگا؛ اور جو کچھ تم بیان کرتے ہو، اُس کے بارے میں اللہ تعالیٰ ہی سے مدد مانگنا ہے۔
</item><item>وہاں (جنگل میں ) کاررواں (Caravan) آیا ( اور وہاں اُس نے پڑائو کیا۔ پھر ) انھوں نے اپنے سقّے (Water carrier) کو پانی کی تلاش میں بھیجا۔ اُس نے اس کنویں میں اپنا ڈول (Bucket) ڈالا( یوسف ؑ نے رسی کو تھام لیا۔ سقے نے ڈول کھینچ کر باہر نکالا تو یوسف ؑ کو دیکھ کر دنگ رہ گیا اور ) خوشی سے پکار اُٹھا: بشارت ہو! ایک (خوبصورت) لڑکا ملا ہے۔ چنانچہ قافلے والوں نے اُسے متاع یا سرمایہ سمجھ کر دوسروں سے چھپا لیا؛ لیکن جو وہ کرتے تھے، اللہ تعالیٰ کو سب معلوم تھا ۔
</item><item>پھر (وہ اُسے بازارِ مصر میں لے گئے اور) یوسف کو حقیر قیمت (Trifling price) پر، چند درہم لے کر بیچ ڈالا۔ وہ (بعض وجوہ کی بناء پر) زیادہ دام لینے کے طلب گار بھی نہ تھے۔
</item><item>جس شخص نے اُسے بازارِ مصر سے خریدا تھا (گھر آیا تو) اُس نے اپنی بیوی سے کہا: (اس کے ساتھ غلاموں کا سا سلوک نہ کرنا ، بلکہ ) اسے عزت و تکریم سے رکھنا (کیونکہ یہ خاندانی لگتا ہے )۔ ہوسکتا ہے کہ یہ ہمیں فائدہ پہنچائے ، یا ہم اسے اپنا بیٹا بنا لیں ۔ اس طرح ہم نے (اپنے قانونِ تدبیری کے مطابق) سرزمینِ (مصر) میں اُس کے قدم جمادیے تاکہ ہم (اپنے قانونِ انعام و فضل کے مطابق) اُسے امورو واقعات سے حقائق کا استنباط (Deduce) کرنا سکھائیں۔ یاد رکھو! اللہ تعالیٰ اپنے اُمور سر انجام دینے پر قدرتِ کاملہ رکھنے والا ہے، لیکن افرادِ نسلِ انسانی میں سے اکثر (یہ حقیقت ) نہیں جانتے۔
</item><item>پھر جب وہ عُنفوانِ شباب (Prime youth) کو پہنچا تو ہم نے اُسے صلاحیتِ کار اور علم عطا کیا۔ اسی طرح ہم (اپنے قانونِ انعام وفضل کے مطابق ) حُسنِ عمل کرنے والوں کو انعام دیا کرتے ہیں۔
</item><item>ایسا ہو کہ یوسف ؑ نے جس صنفِ جمیلہ کے گھر رہتا تھا( وہ انھیں دل دے بیٹھی اور ایک دن جذبات سے مغلوب ہو کر ) اُس نے ان کو اپنی طرف ملتفت کرنے کی کوشش کی؛ اور تمام دروازے بند کر دیے تو (یوسف سے ) کہا: ’’اب آ بھی جائو!‘‘ یوسف نے جواب دیا:’’اللہ کی پناہ جو میرا پروردگار وآقا ہے، اور اُس نے مجھے اعلیٰ مقام دیا ہے ۔ اپنے اور دوسروں پر زیادتی کرنے والے بے نیلِ مرام رہتے ہیں ‘‘۔
</item><item>وہ عورت یقینا جنسی اختلاط (Sexual intercourse) کا اِرادہ کر چکی تھی ؛ لیکن یوسف ؑ نے اپنے پروردگار و آقا کی بُرہان (نمبر ۶) (یعنی گناہ کی اصل بھیانک او رنظارہ سوز شکل) دیکھ لی تھی، اس لیے اس سے باز رہا۔ ہم نے ایسا اس لیے کیا تاکہ یوسف ؑکو بدی اور جنسی بے حیائی سے باز رکھیں۔ حواشی نمبر ۶ - بُرہان کے یہ معنی اس تلمیذ القرآن نے اپنے مشاہدہ کی بناء پر لکھے ہیں، جو ربِّ رحمن نے اپنے فضل سے میری دعا کے نتیجے میں کرایا تھا۔
</item><item>پھر دونوں دروازے کی طرف بھاگے ۔ آگے یوسف تھا (کہ وہ باہر نکل جائے ) اور پیچھے زوجۂ عزیز تھی(کہ اُسے باہر جانے نہ دے۔ تقویٰ و فجور کی کشاکش کایہ عجیب عالم تھا) ۔ عورت نے (بھاگتے یوسف کو روکنے کی خاطر) پیچھے سے ان کا کُرتہ زور سے کھینچا اور پھاڑ ڈالا۔ (یوسف ؑ نے دروازہ کھلا تو) دونوں نے عورت کا شوہر موجود پایا۔ (عورت کو محبت نہیں، ہوس تھی۔ اس نے فوراً چلتر کیا) اور بولی! جو آدمی کی بیوی سے بُری بات کا ارادہ کرے، اس کی سزا اس کے سوا اور کیا ہوسکتی ہے کہ اُسے زنداں (Prison) میں ڈالا جائے یا کوئی اور اذیت ناک سزا (Grievous chastisement) دی جائے ؟
</item><item>یوسف ؑ نے کہا: ’’واققہ یہ ہے کہ اس نے مجھے ورغلانے کی کوشش کی تھی (She sought to seduce me) ‘‘ ۔ اس کے افرادِ خانہ سے ایک شاہد نے (قرائن و آثار کی بناء پر) شہادت (Circumstantioal evidence) دی کہ اگر اس کا قمیص آگے سے پھٹا ہوا ہے تو عورت سچی اور وہ جھوٹوں میں سے ہے ۔
</item><item>اور اگر قمیص پیچھے سے پھٹا ہوا ہے (Is torn) تو عورت جھوٹ بولتی ہے او روہ سچوں میں سے ہے ۔
</item><item>چنانچہ جب عزیزِ مصر نے اس کا قمیص پیچھے سے پھٹا ہوا دیکھا تو (بیساختہ) اس کی زبان سے نکلا : ’’یہ عورتوں کا چلتر (Guile) ہے؛ تم عورتوں کی چلتر بازی انتہائی خطرناک ہوتی ہے ‘‘۔
</item><item>یوسف ؑ! اس واقعہ سے چشم پوشی کر لو؛ اور (اے عورت!) اپنے قصور کی معافی مانگ؛ یقینا تُو ہی خطا کا رہے۔
</item><item>چنانچہ (اس واقعہ کا چرچا ہونا تھا اور ہوا ) تو شہر کی عورتیں چہ میگوئیاں کرنے لگیں کہ عزیز کی بیوی ہو کر اپنے نوجوان غلام کو اس کی مرضی کے خلاف ورغلا رہی ہے (She has been seducing him) ؛ وہ اس کو دل دے بیٹھی ہے (یا اس پر فریفتہ ہوگئی ہے )ہمارے نزدیک وہ صریحاً بے راہ ہوگئی (She has aberrated) ۔
</item><item>جب عزیز کی بیوی نے ان عورتوں کی ورغلانے کی تدبیروں سے متعلق سنا تو اُس نے اُن کو اپنے ہاں ضیافت (Banquet) پر بُلایا ، اور ا ن کے لے مسندیں بچھائی گئیں۔ ا ن میں سے ہر عورت کے ہاتھ میں (دستور کے مطابق) چھری تھما دی۔ اس موقع پر اُس نے یوسف ؑ کو بلایا کہ ان کے سامنے آجائو (مقصود یہ تھاکہ وہ اس کے حسنِ نظارہ سوز کو اپنی آنکھوںسے دیکھ لیں ) جب عورتوں نے اُسے دیکھا تو اس کے جمال و جلال کی بہت تعریف و ستائش کی (They exalted him) ، او رچھری سے اپنے ہاتھ زخمی کر لیے (نمبر ۷) ، اور پکاراُٹھیں : ’’سبحان اللہ! یہ بشر (Human being) نہیں، یہ تو جمیل و معزز فرشتہ ہے ‘‘ (نمبر ۸)۔ حواشی نمبر ۸ - مَتن میں قطع سے مراد ہاتھ یا انگلیوں پر’’ کٹ‘‘ لگا نا ہے ۔ نمبر ۸ - ضیافت میں عورت نے جو کچھ کیا محض ڈرامہ تھا، جو سوچی سمجھی تدبیر کے مطابق کھیلا گیا۔ اس سے مقصود یوسف کے ’’احساسِ کہتری‘‘ (Inferiority complex) کو دُور کرنا اور اُن میں شعورِ جلالت و مردانگی پیدا کرنا تھا تاکہ اُن میں زوجۂ عزیز کی بات ماننے کا داعیہ پیدا ہوجائے (دیکھیے آیات ۳۳ اور ۵۱)۔
</item><item>عزیز کی بیوی نے کہا ’’دیکھا! یہ وہی(غلام) ہے، جس کے بارے میں تم مجھے ملامت کرتی تھیں (You reproached me) ۔ اور بیشک میں نے اس کا دل موہ لینے کی کوشش کی ، مگر وہ اپنے اراد ے پر قائم رہا‘‘ (لیکن اب یوسف کان کھول کر سُن لے کہ) اگر اُس نے میرا کہا نہ مانا تو اُسے زنداں یا جیل میں جانا اور ذلیل و خوار ہونا پڑے گا۔
</item><item>(عورتوں کی دعوتِ ہم آغوشی کے ساتھ زوجہ ٔ عزیز کی دھمکی کے پیشِ نظر حضرت یوسف علیہ السلام نے ) دُعا کی : ’’بارِ الٰہا ! یہ عورتیں جس فعل (شنیع) کی مجھے دعوت دے رہی ہیں، اس کی بہ نسبت مجھے جیل جانا زیادہ پسند ہے ۔ اگر تُو (اپنی رحمت سے ) اُن کے چرِتّر (Guile) کو مجھ سے دُور نہیں کرے گا تو میں ان کی طرف مائل ہوجائوں گا اور اس طرح جاہلوں میں شامل ہوجائوں گا۔
</item><item>چنانہ ان کے پروردگار و آقا نے اُن کی دعا قبول فرمائی؛ نتیجۃً ، ان عورتوں کے چلتر ان سے دفع کر دیے (Warded off their wiles ) ۔ بلاشبہ وہ سب کچھ سننے والا - سب کچھ جاننے والا ہے ۔
</item><item>پھر اس واقعیت کے بعد کہ (عزیزِ مصر اور اس کے خاندان کے افراد زوجۂ عزیز اور اس کی ہمراز سہیلیوں کی جنسی عشوہ طرازیوں اور حضرت یوسف ؑ کے حسن سیرت و کردار کے ) آثار و شواہد دیکھ چکے تھے(لیکن بامرِ مجبوری ) انہوں نے یوسف ؑ کو ایک مدت کے لیے قید کردینے میںہی مصلحت دیکھی۔
</item><item>پھر ایسا ہوا کہ یوسف ؑ کے ساتھ دو اور نوجوان قید خانے میں داخل ہوئے ۔ اُن میں سے ایک نے کہا : ’’میں نے (خواب میں) دیکھا کہ شراب کشید کر رہا ہوں (Pressing wine) ‘‘۔ ہمیں ان خوابوں کی تعبیر بتا دیں کہ ہم آپ کو صاحبِ حُسنِ کردار دیکھتے ہیں۔
</item><item>اُس نے وعدہ کیا تھا کہ جو کھانا تمھیں دیا جاتا ہے، اس کے تمھارے پاس آنے سے پہلے ہی میں ان خوابوں کی تعبیر تمھیں بتا دوں گا۔ یہ علم ان علوم میں سے ہے جو میرے پروردگار و آقا نے مجھے عطا کیے ہیں ، اس لیے کہ میں نے اس قوم کے مذہب کو درخورِ اعتناء نہیں سمجھا جو اللہ تعالیٰ پر ایمان نہیں رکھتے اور آخرت (روزِ قیامت، نشاۃثانیہ ، روزِ حساب و جزا) کے بھی منکر ہیں ۔
</item><item>اصل یہ ہے کہ میں اپنے باپ دادوں، یعنی ابراھیم ؑ، اسحاق ؑ اور یعقوب کے دین کی پیروی کرتاہوں ۔ (یاد رکھو!) ہمیں زیب نہیں دیتا کہ ہم اللہ تعالیٰ (کی ذات و صفات اور کاروبارِ فرماں روائی میں) کسی اور شَے (یعنی محسوس یا غیر محسوس ہستی) کو شریک و معاون قرار دیں۔ یہ (دینِ توحید) ہم پر اور بنی نوعِ انسان پر اللہ تعالیٰ کا خاص فضل و احسان ہے ، لیکن اکثر لوگ اس فضل و احسان کا شکر ادا نہیں کرتے (یعنی مسلکِ توحید کو چھوڑ کر شرک کرتے ہیں)۔
</item><item>اے میرے قید خانے کے رفیقو! (ذرا سوچو تو سہی کہ آدمی کے لیے ) مختلف و متعدد (Diverse) پروردگار و آقا بہترہیں یا اللہ تعالیٰ یکتا - زبردست(The One-Almighty)۔
</item><item>اللہ تعالیٰ کو چھوڑ کر جن ہستیوں کی تم پرستش و بندگی کرتے ہو، وہ محض اسمائِ (بے مسمیّٰ) ہیں (یعنی ان کی کوئی حقیقت نہیں)، جن سے تم نے اور تمھارے اکابر و سادات نے ان کو موسوم کر رکھا ہے ؛ نیز اللہ تعالیٰ نے (ان کی صداقت کی) کوئی سند نازل نہیں کی۔ (یاد رکھو!) حکم دینے کا اختیار اللہ تعالیٰ کے سوا کسی اور کو نہیں۔ اس نے حکم دیا ہے کہ صرف اسی کے احکام و قوانین پر عمل کر و(یا ان کے مطابق زندگی کرو )؛ یہی قائم و دائم رہنے والا سچا دین یا نظامِ حیات کلی ہے۔ لیکن اکثر لوگ یہ حقیقت نہیں جانتے۔
</item><item>اے میرے قیدی رفیقو! ’’تم میں سے ایک (رہا ہو کر) اپنے آقا، یعنی شاہِ مصرکی ساقی گری کرے گا، یعنی اُسے شراب پلانے کی خدمت پر وہ پہلے کی طرح ما مور ہوگا ‘‘، رہا دوسرا تو اُسے پھانسی دی جائے گی (یا تختۂ دار پر لٹکایا جائے گا ، Will be crucified)، اور پرند اس کے سر سے (گوشت نوچ نوچ کر ) کھائیں گے۔ اس بات کی تعبیر کر دی گئی ہے، جس کے بارے میں تم مجھ سے دریافت کرتے تھے۔
</item><item>پھر ان میں سے جس قیدی سے متعلق یوسف ؑ کو اندازہ تھا کہ وہ قید سے رہائی پائے گا ، اُس سے کہا : ’’تم اپنے (شاہِ مصر) سے میرے معاملے کا ذکر کرنا ( جو میں نے تمھیں بتایا ہے ‘‘) ۔ لیکن شیطان نے اُسے اپنے آقا سے اُس کا ذکر کرنا بھلا دیا۔ چنانچہ یوسف ؑ کئی برس مزید جیل ہی میں پڑے رہے۔
</item><item>(کچھ عرصے بعد ایسا ہوا کہ) بادشاہِ (مصر) نے کہا: ’’میںنے (خواب میں ) دیکھا ہے کہ سات موٹی گائیں ہیں، جنہیں سات دُبلی پتلی (Lean) گائیں نگل رہی ہیں (Are devouring)؛ نیز سات ہرے بھرے خوشے (Green ears of corn) ہیں اور سات سُوکھے ہوئے (Withered) خوشے ہیں ۔ اے سردارو! اگر تم خوابوں کی تعبیر بتا سکتے ہو تو مجھے میرے خواب (Vision) کی تعبیر بتائو۔
</item><item>[سرداروں کو بادشاہ کے رُویا ئے صادقہ (True vision) کی تعبیر نہیں آئی تو] اُنہوں نے کہہ دیا کہ یہ تو پریشان خواب (Confused dreams) ہیں ، اور ہم ایسے خوابوں کی تعبیر جاننے یا کرنے والے نہیں۔
</item><item>چنانچہ ان دو قیدیوں میں سے جو رہا ہوا تھا (Was released) اُسے مدتِ مدید کے بعد (یوسف ؑکی بات یاد آئی تو ) بول اُٹھا : ’’آپ مجھے (قیدی یوسف ؑ کے پاس ) بھجوادیں تو میں اس خواب کی تعبیر آپ کو بتلادوں گا ‘‘۔
</item><item>(بادشاہ کے ساقی کو جیل میں یوسف ؑ سے ملنے کی اجازت مل گئی تو وہ وہاں آیا او ریوسف ؑ کو مخاطب کرکے کہنے لگا ) ’’اے سچے یوسف! (تم خوابوں کی سچی تعبیر بتانے والے ہو، مجھے اس خواب کی ) تعبیر بتلا دو کہ سات موٹی گائیں ہیں، جن کو سات مریل گائیں نگل رہی ہیں ؛ نیز سات سر سبز خوشے ہیںاور ساتھ مرجھائے ہوئے، تاکہ ان لوگوں کے پاس جا کر انھیں یہ بتائوں، عین ممکن ہے کہ وہ تمھاری قدر و منزلت پہچان لیں ‘‘۔
</item><item>(حضرت یوسف ؑ نے خواب کی تعبیر بتاتے ہوئے ) کہا : ’’سات سال تک خوب محنت سے کاشتکاری کرو (Sow diligently) ۔ پھر جب فصلیں کاٹو(When you reap the harvests) تو اُن میں سے کچھ کھالو، باقی خوشوں میں رہنے دو ( اور محفوظ کر لو)۔
</item><item>بعد ازاں، سات سال (خشک سالی اور قحط کی وجہ سے) سخت مصیبت (Severe distress) کے آئیں گے۔ تم نے اس مدت کے لیے جو غلہ ذخیرہ کرکے رکھا ہوگا، وہ سب کھا لیا جائے گا؛ مگر تھوڑا سا بچے گا جو تم نے بیج (Seed) کے واسطے پس انداز کیا ہوگا ۔
</item><item>پھر ان (سالوں) کے بعد ایک ایساسال ایسا آئے گا، جس میں لوگوں کے لیے خوب بارش ہوگی (اور ثمرات بکثرت پیدا ہوں گے ) اور لوگ انگور کی شراب اور تیل کشید کریں گے۔
</item><item>(خواب کی تعبیر سن کر بادشاہ از بس متاثر ہوا ) اور اُس نے حکم دیا کہ یوسف کو فوراً میرے پاس لایا جائے۔ (امتشالِ امرمیں) جب اس کا قاصد (Messenger) اُن ؑ کے پاس آیا (اور بادشاہ کا فرمان سنایا تو ) انھوں نے جواب دیا : ’’اپنے آقا کے پاس لوٹ جا اور اس سے (میری طرف سے کہو کہ میرے مقدمے کی اس سر نو خود تحقیق کرے تاکہ اس پر یہ حقیقت واضح ہوجائے کہ) ان عورتوں (نمبر ۹) کے اپنے ہاتھ کاٹنے یا زخمی کرنے کا ماجرا کیا تھا ؟ رہا میرا پروردگار و آقا تو وہ یقینا اُن کے مکر و فریب کو اچھی طرح جانتا ہے۔ حواشی نمبر ۹- یہ نکتہ قابلِ غور ہے کہ حضرت یوسف ؑ نے صرف مکار عورتوں کا ذکر کیا ، لیکن مرکزی کردار زوجۂ عزیز کی طرف اشارہ تک نہ کیا، کیونکہ انھیں اپنے محسن عزیز مصر کی عزت نفس کا پاس و احترام تھا۔
</item><item>(حضرت یوسف ؑ کے کہنے کے مطابق بادشاہ نے مقدمے کی خود تحقیق کی اور اُن عورتوں کو بلا کر ) دریافت کیا : ’’سچ سچ بتائو، جب تم نے یوسف کو ورغلانے کی کوشش کی تھی (When you did seek to entice Yusuf) تو کیا معاملہ پیش آیا تھا ‘‘؟ انھوں نے جواب دیا : ’’اللہ بچائے ! ہم نے اس میں اس کی کوئی برائی نہیں دیکھی‘‘۔ (فراق کے صبر آزما سالوں نے زوجۂ عزیز کی ہوس کو عشقِ یوسف ؑ میں تبدیل کر دیا تھا۔ اس کی شہادت دینے کی باری آئی تو) اُس نے صاف اقرار کر لیا۔ اب جبکہ سچ آشکارا ہوگیا ہے، (میں اقرار کرتی ہوں کہ) میں نے خود اُسے ورغلانے کی کوشش کی تھی (I had tried to seduce him) ؛ اور وہ بالکل سچا ( اور پاکباز ) ہے ۔
</item><item>میں نے یہ سچی بات اس لیے کی ہے تاکہ اُسے ، یعنی یوسف ؑ کو معلوم ہوجائے کہ میں نے اس کے پیٹھ پیچھے اس کے معاملے میں قطعاً خیانت نہیں کی (یعنی کتمانِ حق نہیں کیا) ؛ نیز یہ کہ اللہ تعالیٰ خیانت کرنے والوں کے مکر و فریب کو کامیابی سے ہمکنار نہیں کیا کرتا۔
</item><item>(زوجہ ٔ عزیز مصر نے مزید کہا ): میں اپنے نفس کو بری الذمہ قرار نہیں دیتی (I do not exculpate myself)؛ اس لیے کہ نفسِ انسانی اعمالِ سُوء پر بہت زیادہ اُکساتا رہتا ہے، بجز اس کے ، جس کو میرا پروردگاراپنی رحمت سے بچالے۔ اصل یہ ہے کہ میرا پروردگار سیِّآت محو کرنے اور ان سے بچانے والا - از بس ترس کھانے، درگزر کرنے اوررحمت سے نوازنے والا ہے۔
</item><item>(یوسف کے علم و حکمت اور پختگی کردار و پاکدامنی کو دیکھ کر) بادشاہ نے حکم دیا کہ اُسے میرے پاس لائو۔ میں اُسے اپنا مصاحبِ خاص بنائوں گا ۔ (چنانچہ یوسف ؑ زنداں سے دربارِ شاہی میں پہنچے تو بادشاہ نے ) اُن سے بالمشافہ گفتگو کی تو (بے حد متاثر ہوا اور اُنھیں مخاطب کرکے ) کہا : آج سے تم ہمارے ہاں صاحب قدر و منزلت - معتمد و دیانتدار (Highly esteemed and honoured-trusted ) ہو۔
</item><item>(یوسف کو اپنی مرض کے کا منصب قبول کرنے کی پیش کش کی گئی تو اُنھوں نے ملک کی معاشی حالت کی اصلاح کرنے کی خاطر) کہا: ’’مجھے مملکت (Realm) کے خزانوں ، یعنی مالیاتی امور(Financial affairs) کا سربراہ بنا دیجیے ، اس لیے کہ میں ان کی نگہداشت کی قابلیت بھی رکھتا ہوں- علمیت بھی۔
</item><item>چنانچہ اس طرح ہم نے یوسف کو ملکِ (مصر) میں مقتدِر (Powerful) بنا دیا۔ وہ جہاں او ر جس طرح چاہتے (مالیاتی اُمور میں ) تصرف کرتے۔ ہم ( اپنے قانونِ مشیت و حکمت کے مطابق ) لوگوں کو اپنی رحمت، یعنی حسنہ سے نوازتے ہیں؛ اور (اپنے قانونِ مُکافاتِ عمل کے مطابق )احسان اور خیر و حسنہ کے کام کرنے والوں کا صلہ ضائع نہیں ہونے دیتے۔
</item><item>لیکن جو لوگ اللہ تعالیٰ کے نظام حیات کلی کو تسلیم بالیقین کرتے اور ہدایت کی آرزو اور ضلالت کی خشیت رکھتے ہیں، اُنھیں آخرت (Hereafter) میں اس سے کہیں احسن یا بہتر صلہ ملے گا۔
</item><item>(حضرت یوسف ؑ کے آبائی وطن کنعان میں بھی زبردست قحط پڑا تو) اُن کے بھائی بھی غلہ خریدنے مصر آئے ۔ جب انھیں یوسف ؑ کے دربار میں باریابی ہوئی تو انھوں نے اپنے بھائیوں کو پہچان لیا (Recognised) ؛ لیکن وہ یوسف کو پہچان نہ سکے (نمبر ۱۰)۔ حواشی نمبر ۱۰ - اس کی ایک وجہ یہ تھی کہ امتدادِ وقت سے یوسف ؑ لڑکے سے مرد بن چکے تھے ؛ دوسرے ، وزارتِ عظمیٰ کے منصب پر فائز تھے جس کا وہ تصور تک نہ کرسکتے تھے۔
</item><item>پھر جب یوسف ؑ نے ان کا غلہ وغیرہ لدوادیا تو (ا ن کے جاتے وقت) کہا : ’’اب کے آنا تو اپنے ساتھ اُس بھائی کو لانا (جس کے متعلق تم کہتے ہو کہ) وہ باپ کی طرف سے تمھارا بھائی ہے ۔ کیا تم نے دیکھا نہیں کہ میں ناپ تول پوری دیتا ہوں اور بہترین میزبان (Best host ) ہوں ۔
</item><item>لیکن یہ بات یاد رکھنا کہ اگر تم اُسے میرے پاس نہ لائے تو تمھیں مجھ سے نہ تو کچھ غلہ ملے گا اور نہ تم باریاب ہی ہوسکو گے (Audience could not be granted)۔
</item><item>اُنھوں نے جواب دیا : ’’ہم اس کے باپ کو قائل کرنے کی کوشش کریں گے کہ اُسے (ہمارے ہمراہ) بھیج دے ، اورہم ایسا ضرور کریں گے ۔
</item><item>آخر میں یوسف ؑ نے اپنے کارندوں کو فرمایا کہ ان کا سرمایہ ان کی بوریوں (Saddle-bags) میں (اس طرح) رکھ دو کہ جب وہ اپنے اہل و عیال کے پاس پہنچیں (اور ان کو کھولیں تو ) اپنی رقم دیکھ کر پہچان جائیں (کہ وہ عمداً لوٹا دی گئی ہے ) تاکہ وہ (غلہ خرید کرنے ) پھر واپس آئیں۔
</item><item>چنانچہ جب وہ لَوٹ کر اپنے باپ کے پاس پہنچے تو کہنےلگے : ’’ابا جان! ہم سے (آئندہ کے لیے بھائی کی غیر موجودگی کی وجہ سے ) غلہ کا پیمانہ روک دیا گیا ہے ؛ لہٰذا ہمارے بھائی (بنیامین ) کو ہمارے ساتھ بھیج دیجیے ۔ ہم اس کی پوری پوری حفاظت کریں گے‘‘۔
</item><item>(حضرت یعقوب ؑ نے ) جواب دیا : کیا میں اس کے لیے تم پر اس طرح اعتماد کر لوں (Should I trust you with him)، جس طرح اس سے پہلے اس کے بھائی (یوسف ؑ) کے لیے تم پر اعتبار کر چکا ہوں؟ اصل یہ ہے کہ اللہ تعالیٰ بہترین حفاظت کرنے والا؛ اور وہ سب رحم کرنے والوں سے بہت زیادہ رحم و کرم کرنے والا ہے ۔
</item><item>اس کے بعد جب اُنھوں نے اپنا سامانِ (سفر ) کھولا تو یہ دیکھ کر (حیران رہ گئے کہ ) اُن کی رقم بھی انھیں واپس کر دی گئی ہے ۔ اس پر وہ (فرطِ مسرت سے ) پکار اٹھے : ’’ابا جان ! ہمیں اور کیا چاہیے! ذرا دیکھیے تو ! غلے کے ساتھ ہماری رقم بھی واپس کر دی گئی ہے۔ (لہٰذا کیا ہی اچھا ہو اگر آپ بھائی کو ہمارے ساتھ بھیج دیں)۔ ہم اپنے اہل و عیال کے لیے اناج لائیں گے اور اپنے بھائی کی پوری پوری حفاظت بھی کریں گے ۔ (اس کا فائدہ یہ ہوگا کہ ہم اس کے حصے کا ) ایک بار شُتر A camel\'s load)) زیادہ لائیں گے۔ یہ غلہ جو ہم لائے ہیں بہت تھوڑا ہے (نمبر ۱۱)۔ حواشی نمبر ۱۱- اس کا ترجمہ یہ بھی ہوسکتا ہے کہ ’’اتنا غلہ زیادہ ملنا آسان ہے‘‘۔
</item><item>(بیٹوں کی باتیں سُن کر حضرت یعقوب ؑ کا دل پسیج گیا تو ) انھوں نے کہا: میں اُسے (یعنی بن یامین کو) ہرگز تمھارے ساتھ بھیجنے کا نہیں، جب تک تم اللہ تعالیٰ کے نام پر مجھ سے پکا عہد نہ کرو کہ تم اسے ضرو واپس میرے پاس لائو گے، بجز اس کے، تم سب محصور ہوجائو (All of you are surrounded )۔ چنانچہ جب اُنھوں نے اُسے واپس لانے کا عہدِ محکم کر لیا تو حضرت یعقوب ؑ نے کہا ـ: ’’ ہم نے جو قول و قرار کیا، اللہ تعالیٰ اس کا ضامن ہے‘‘ ۔
</item><item>(چنانچہ جب وہ غلہ لینے مصر جانے لگے تو حضرت) یعقوب ؑ نے اُنھیں نصیحت فرمائی : ’’اے میرے بیٹو!( شہرِ مصر میں ) ایک ہی دروازے سے داخل نہ ہونا(مبادا پہرے دار تمھارا جتھا دیکھ تمھیں مشتبہ سمجھیں) بلکہ مختلف دروازوں سے داخل ہونا۔ (احتیاط کرنا لازم ہے، لیکن ) میں اللہ تعالیٰ (کے قانون مشیت و حکمت) سے تمھیں ہرگز بچا نہیں سکتا۔ حکم صرف اللہ تعالیٰ کا چلتا ہے ۔ میں صرف اُسی پر انحصار اور بھروسہ کرتا ہوں ۔ چنانچہ سب توکل کرنے والوں کو اسی پر توکل کرنا چاہیے۔
</item><item>چنانچہ وہ اُسی طرح شہر میں داخل ہوئے جس طرح ان کے باپ نے انھیں ہدایت فرمائی تھی۔ (لیکن یاد رکھنا چاہیے کہ ) ان کا ایسا کرنا اُنھیں اللہ تعالیٰ (کے قانونِ مشیت و حکمت ) سے بچا نہیںسکتا تھا ۔ یہ تو ان کے دل کی آرزو تھی ، جو انھوں نے پوری کر دی۔ ویسے ہم نے انھیں جو تعلیم دی تھی، اس کی بدولت وہ صاحبِ علم تھے، لیکن اکثر لوگ علم نہیں رکھتے ۔
</item><item>چنانچہ جب وہ یوسف ؑ کے (دربار میں) باریاب ہوئے تو اُس نے اپنے بھائی (بن یامین) کو خاص اپنے پاس جگہ دی اوراُسے (رازدارانہ طریقے سے ) بتایا کہ میں تمھارا بھائی (یوسف ؑ ) ہوں۔ (جو گذرا سو گذرا)۔ اب تم اس سے آزردہ خاطر نہ ہونا جویہ (بھائی ) کرتے رہے ہیں۔
</item><item>پھر جب یوسف ؑ نے اُن کا سامان تیار کرا دیا تھا تو (ان بھائیوں میں سے ایک بھائی نے اپنے بھائی بن یامین کی بوری میں) جامِ شاہی A royal bowl) ، چپکے سے ) رکھ دیا۔ (ملازمین نے ایک جام گم پایا تو) ایک نقیب (Crier) نے پکارا : ’’اے قافلہ والو! (ذرا ٹھیرو) تم تو چور ہو ‘‘۔
</item><item>اُن کی طرف مڑ کر پوچھا: ’’تمھاری کیا چیز گم ہوگئی ہے‘‘؟ (What have you lost?) ۔
</item><item>اُنھوں نے جواب دیا : جامِ شاہی گم ہوگیا ہے۔ جو شخص اُسے ڈھونڈ لائے گا، ایک بارِ اُشتر اُسے (انعام) دیا جائے گا ۔ (اہلکاروں کے سردار نے کہا : ) میں اس کا ضامن ہوں ۔
</item><item>یوسف ؑ کے بھائیوں نے کہا: اللہ شاہد ہے (By Allah) کہ ہم یہاں اس لیے نہیں آئے کہ اس ملک میں کوئی خرابی پیدا کریں۔ جیسا کہ تم جانتے ہو (ہم پہلے بھی یہاں آچکے ہیں ) ہم کبھی چور نہیں رہے ہیں۔
</item><item>شاہی کارندوں نے کہا: اچھا یہ بتائو کہ اگر تم جھوٹے نکلے تو چور کی کیا سزا ہوگی؟
</item><item>انھوں نے جواب دیا : جس شخص کی بوری میں سے وہ جامِ شاہی نکلے، وہ آپ اپنی سزا ہوگا (یعنی وہ دھر لیا جائے گا)۔ ہم ظلم یا زیادتی کرنے والوں کو اسی طرح سزا دیا کرتے ہیں ۔
</item><item>(چنانچہ اس یعنی شاہی کارندوں کے سردار نے بوریوں کی تلاشی لینا شروع کی۔ پہلے اُس نے یوسف ؑ کے بھائیوںکی بوریاں دیکھیں تو ان میں جامِ شاہی نہ پایا ) آخر میں برادرِ یوسف (بنیامین) کی بوری کی تلاشی لی تو اس میں جامِ شاہی کو دیکھ کر نکال لیا۔ اس طرح ہم نے یوسف ؑ کے لیے ایسی تدبیر کی (کہ اُس نے اپنے چہیتے بھائی بنیامین کو روک لیا) ، ورنہ وہ شاہِ مصر کے قانون کے مطابق، اپنے بھائی کو روک نہیں سکتا، البتہ اللہ تعالیٰ کے قانونِ مشیت و حکمت کے مطابق ہی ایسا ہوسکتا تھا ۔ ہم (اپنے قانونِ مشیت و حکمت کے مطابق) ترفع درجات کیا کرتے ہیں۔ یاد رکھو! ہر صاحبِ علم کے اوپر ایک علم کلی رکھنے والا (اللہ تعالیٰ ) ہے ۔
</item><item>(چوری کھلنے پر) برادرانِ یوسف ؑ بول اٹھے : ’’اگر اس نے چوری کی ہے تو (تعجب کی بات نہیں، کیونکہ ) اس سے پہلے اس کا (حقیقی ) بھائی (یوسف ؑ) چوری کر چکا ہے۔ (اس بہتانِ دلخراش کا یوسف ؑ کو سخت قلق ہوا) لیکن وہ اسے پی گئے اور کچھ نہ بولے، اور ان پر ظاہر نہ کیا۔ دل میں کہا: تمھارا موقف کتنا گھنائونا ہے ! بہرحال، جو کچھ تم کر رہے ہو ، اللہ اس کی حقیقت خوب جانتا ہے۔
</item><item>انھوں نے (اب التجاکرتے ہوئے ) کہا: اے عزیز مصر!(اصل یہ ہے کہ) اس کا باپ انتہائی ضعیف العمر ہے (اور س سے شدید محبت کرتا ہے ، لہٰذا آپ احسان کیجیے ) ، اس کی جگہ ہم میں سے کسی ایک کو زیر حراست لے لیجیے۔ ہم آپ کو خیر و حسنہ اور اِحسان کرنے والا دیکھتے ہیں ۔
</item><item>اُ س نے جواب دیا : اللہ کی پناہ ! یہ کیسے ہوسکتا ہے کہ جس شخص سے ہمارا (چوری کا ) مال برآمد ہوا ہے ، اُسے چھوڑ کر کسی دوسرے (بیگناہ) کو اپنی حراست میں لے لیں ۔ اس صورت میں تو ہم ظلم کرنے والے ٹھیریں گے ۔
</item><item>جب (یوسف ؑ کے سامنے بھائیوں کی کوئی بات نہ بنی اور ) وہ ان سے نا اُمید ہوگئے (They despaired of him) تو الگ ہو کر مشورہ کرنے لگے ۔ اُن کے بڑے بھائی نے کہا: کیا تمھیں یاد نہیں کہ تمھارے باپ نے تم سے اللہ کے نام پر حلف لیا تھا (Your father took a pledge from you in the name of Allah) (کہ بن یامین کو ضرور واپس لائو گے)؛ اور اس سے قبل تم یوسف ؑ کے معاملے میں بھی زیادتی کر چکے ہو ؛ لہٰذا میں یہ سرزمین اس وقت تک نہیں چھوڑنے کا نہیں، جب تک کہ میرا باپ مجھے ایسا کرنے کی اجازت نہ دے ؛ یا اللہ تعالیٰ میرے لیے کوئی اور فیصلہ نہ کردے ؛ اور وہ سب سے بہتر فیصلہ کرنے والا ہے ۔
</item><item>تم اپنے باپ کے پاس لَوٹ جائو اور اُنھیں بتائو! ’’ہمارے ابا جان! آپ کے (چہیتے ) بیٹے (نمبر ۱۲) نے چوری کا ارتکاب کیا ہے (Has committed a theft) ۔ ہم وہی شہادت دے رہے ہیں جس کا ہم علم رکھتے ہیں ۔ دیکھیے! ہم غیب میں اس کی نگرانی نہیں کرسکتے تھے۔ حواشی نمبر ۱۲ - اس جملے میں طنز کا تیر نیمکش مضمر ہے ، جو حضرت یعقوب علیہ السلام کے دل میں پیوشت ہوگیا ہوگا۔
</item><item>اور( اگر آپ کو یقین نہ ہو تو) اس شہر کے لوگوں سے دریافت کر لیں، جس میں ہم تھے؛ نیز اہلِ قافلہ سے پوچھ لیں جس کے ساتھ ہم آئے ہیں۔ یقینا ہم اس بات میں بالکل سچے ہیں ۔
</item><item>(حضرت ) یعقوب ؑ نے کہا: (ایسا نہیں ہے)، بلکہ تمھارے دل نے یہ افسانہ خوبصورتی سے وضع کر لیا ہے (But you have yourself contrived a story charmingly) ؛ مجھے یہ سب کچھ احسن طریقے سے برداشت کرنا ہوگا۔ اُمید ہے اللہ تعالیٰ ان سب کو جلد میرے پاس لے آئے گا، کیونکہ وہ سب کچھ جاننے والا - نہایت دانا و بینا اور کمال دانشمندی سے اپنے امور سر انجام دینے والا ہے ۔
</item><item>پھر (حضرت) یعقوب ؑ نے ان سے رخ موڑ لیا، اور (آہ بھر کر) کہا: ’’یوسف ؑ! ہائے! کتنا جانگُسِل ہے تیرادردِ فراق! نتیجۃً، اُن کی آنکھیں غم سے نمناک رہنے لگیں(نمبر ۱۳) اور اور وہ خود غم سے نڈھال ہوگئے ۔ حواشی نمبر ۱۳ - وَابْیَضَّتْ عَیْنَہُ، اعراب کے محاورے میں آنکھوں کا اشکوں سے ڈُبڈبا جانے پر بولا جاتا ہے (دیکھیے المفردات ، المجمل، تاج وغیر وغیرہ ) ۔
</item><item>(فراقِ یوسف میں غم سے گُھلتے ہوئے باپ کو دیکھ کر بیٹوں نے ) کہا : ’’واللہ!آپ، یوسف کو اس طرح مسلسل یاد کرتے کرتے یا تو اپنے آپ کو ہلکان کر لیں گے یا پھر جان ہی سے ہاتھ دھو بیٹھیں گے ۔
</item><item>(حضرت یعقوب ؑ نے جواب دیا: ’’میں اپنی پریشانی خاطر اور غم و اندوہ کا اظہار صرف اللہ تعالیٰ ہی سے کرتا ہوں (I expose my distraction and anguish to Allah ) ،( لیکن تم سے نہیں کرتا) کیونکہ تم وہ کچھ نہیں جانتے جو میں اپنے اللہ تعالیٰ کی جانب یا اس کے فضل سے جانتا ہوں۔
</item><item>میرے بیٹو! (ایک بار پھر )جائو ! یوسف ؑ اور اس کے بھائی کا سراغ لگائو؛ اور اللہ تعالیٰ کی رحمت (یعنی خیر و حسنہ اور احسان و کرم) سے مایوس نہ ہو، کیونکہ کافروں کے سوا دوسرے اللہ تعالیٰ کی رحمت سے مایوس نہیں ہو کرتے ( اس لیے کہ کافر اللہ تعالیٰ کی صفاتِ رحمانیت و رحمت کو تسلیم بالیقین نہیں کرتے) ۔
</item><item>(باپ کے حکم کی تعمیل میں وہ پھر مصر گئے اور) جب یوسف کے دربار میں باریاب ہوئے تو اُنھوں نے التجا کی : ’’اے عزیز! ہم او رہمارے اہل و عیال مفلوک الحالی میں مبتلا ہوگئے ہیں (Are afficted with distress)۔چنانچہ (یہی وجہ ہے کہ ) ہم اناج خریدنے کے کے لیے برائے نام سرمایہ لائے ہیں ، (لیکن آپ احسان کیجیے اور ) ہمیں غلہ بھی پورا دیجیے، نیز خیرات بھی کیجیے ، کیونکہ اللہ تعالیٰ خیرات کرنے والوں کو اجرِ (حسنہ ) دیتا ہے ‘‘۔
</item><item>(اپنے خاندان کی مفلوک الحالی کا سن کر یوسف ؑ کا دل بھر آیا اور ) اُس نے بھائیوں سے کہا: ’’کیا تمھیں یاد ہے کہ تم نے نادانی سے یوسف ؑ اور اس کے بھائی کے ساتھ کیا سلوک کیا تھا ؟
</item><item>(یہ سُن کر وہ دنگ رہ گئے اور ) انھوں نے پوچھا : ’’کیا تم واقعی یوسف ؑ ہو؟‘‘ اُس نے جواب دیا ! ’’ہاں! میں واقعی یوسف ؑ ہوں ، اور یہ میرا بھائی (بن یامین )ہے۔ اللہ تعالیٰ نے ہم پر احسان کیا ہے؛ وہ یقینا ہدایت کی آرزو رکھنے اور ضلالت سے ڈرنے ، نیز مصائب و مشکلات کو ثابت قدمی اور حوصلہ مندی سے برداشت کرنے والوں کا، جو احسان اور خیر و حسنہ کے کام کرتے ہیں، (اپنے قانونِ مُکافاتِ عمل کے مطابق) اجر رائگاں نہیں ہونے دیتا۔
</item><item>بھائیوں نے (شرمسار و نادم ہو کر ) کہا: واللہ! فی الواقع، اللہ تعالیٰ نے تمھیں ہم پر فوقیت دی ہے (Indeed, Allah has exalted you above us) ؛ اصل میں ہم ہی خطا کار تھے۔
</item><item>(یوسف ؑ کا حُسنِ خُلق دیکھیے ) انھوں نے کہا : آج کے دن (میری طرف سے ) تم پر کوئی ملامت و سرزنش (Reproach) نہیں، اور نہ ہوگی۔ اللہ تعالیٰ تمھاری سیِّآت کو مٹائے اور تمھاری حفاظت فرمائے ؛ اس لیے کہ وہ کل رحم کرنے والوں سے بڑھ کر عفوو درگزر اور رحمت سے نوازنے والا ہے ۔
</item><item>یہ میرا کُرتہ ہے اسے لے کر جائو اور میرے باپ کے سامنے ڈال دینا۔ وہ میرے متعلق سب کچھ سمجھ بُوجھ کر آجائیں گے (نمبر ۱۴) اور تم بھی اپنا سارا کنبہ لے کر واپس آجانا ۔ حواشی نمبر ۱۴ - یَاْتِ بَصِیْراً : اس تلمیذ القرآن نے اس عربی محاورے کا ترجمہ با محاورہ کیا ہے، لفظی ترجمہ درست نہیں۔
</item><item>ادھر قافلہ (مصر سے ) روانہ ہوا ، اُدھر یوسف کے باپ (حضرت یعقوب ؑ) کہنے لگے : ’’اگر تم مجھے آشفتہ سر (Dotard) نہ سمجھو تو میں کہوں کہ مجھے یوسف ؑ کی بُوئے پیرہن آرہی ہے (I am scenting the smell of Yousu\'s shirt) ۔
</item><item>سُننے والے بول اُٹھے: واللہ!آپ ابھی تک گم گشتہ ء وہمِ دیرینہ ہیں ، یعنی پرانے وہم میں کھوئے ہوئے ہیں(You are still lost in old fancy ) ۔
</item><item>پھر جب (قافلہ مصر سے چل کر کنعان پہنچ گیا تو) خوشخبری سنانے والے نے (پیرہنِ یوسف ؑ ) (حضرت ) یعقوب ؑ کے سامنے ڈال دیا تو ان پر سب حقائق آشکارا ہوگئے؛ اور وثوق سے بولے ؛ ’’کیا میں تم سے کہا نہیں کرتا تھا کہ میں اللہ تعالیٰ کی جانب سے وہ کچھ جانتا ہوں جو تم نہیں جانتے ‘‘؟۔
</item><item>(بیٹوں نے شرمسار و پشیمان ہو کر) عرض کیا: ’’ہمارے ابا جان! ہمارے لیے ہمارے قصوروںکی مغفرت طلب کیجیے، یعنی ہمارے لیے دُعا کیجیے کہ اللہ تعالیٰ ہماری سیِّآت مٹا ڈالے اور ہمیں ان سے محفوظ رکھے۔ ہم یقینا قصور وار ہیں۔
</item><item>اُنھوں نے جواب دیا : ’’میں جلد یعنی ابھی اس سے تمھارے لیے بخشش مانگوں گا ، یعنی اُس سے دُعا کروں گا کہ وہ تمھاری سیِّآت کو مٹا دے اور ان سے تمھاری حفاظت فرمائے ۔ وہ یقینا سیِّآت محو کرنے اور ان سے حفاظت کرنے والا - بے حد ترس کھانے، درگزر کرنے اور بار بار التفات برحمت فرمانے والا ہے۔
</item><item>چنانچہ جب وہ یوسف ؑ کے پاس پہنچے تو اُنھوں نے اپنے ماں باپ کی پذیرائی کی اور اُنھیں اپنے پاس ٹھیرایا (اور باقی اہلِ خاندان سے) کہا: ’’آپ شہر میں قیام کریں گے اور اللہ تعالیٰ نے چاہا تو آپ امن و امان میں رہیں گے ‘‘۔
</item><item>پھر یوسف ؑ نے اپنے ماں باپ کو تخت پر بٹھایا اور باقی تمام حاضرین(شاہی آداب کے مطابق) تعظیماً اس کے سامنے سر نگوں ہوگئے۔( اس موقع پر یوسف ؑ کو اپنا خواب یاد آیا ) اور اُنھوں نے کہا: ’’ابا جان! یہ ہے میرے اُس خواب کی تعبیر جو میں نے (بچپن میں) دیکھا تھا۔ میرے پروردگار نے (اپنے قانونِ انعام و فضل کے مطابق) اُسے سچا کر دکھایا(یعنی خواب کو حقیقت میں بدل دیا) ۔اُس نے مجھ پر یہ فضل و کرم بھی کیا کہ مجھے قید خانے سے نکالا (اور اس بلند مقام پر پہنچایا)؛ نیز اس کے بعد کہ شیطان میرے اور میرے بھائیوں کے درمیان ناچاقی پیدا کر چکا تھا ، آپ سب کو صحرائی گائوں سے یہاں لے آیا۔ یقینا میرا پروردگار و آقا(اپنے قانونِ مشیت و حکمت کے مطابق) اپنے بندوں پر لطف و کرم کرنے والا ہے؛ بلا شبہ وہ علم کلی رکھنے والا - انتہائی دانشمند اور کمال دانشمندی سے اپنے امور سر انجام دینے والا ہے ‘‘ ۔
</item><item>(جذباتِ ممنونیت (The feelings of gratitude) سے معمور دل کے ساتھ حضرت یوسف ؑ نے اپنے رب عاشق سے اس طرح اظہارِ تشکر و امتنان کیا ): بارِ الٰہا! تُو نے (اپنے قانونِ انعام و فضل کے مطابق) مجھے حکومت کے اس قدر اختیارات عطا فرمائے اور مجھے خوابوں، باتوں اور واقعات و اُمور سے مطلب و نتیجہ اخذ کرنے کا علم و ہنر مرحمت فرمایا ۔ اے ارضی اور سماوی کروں کے موجد (نمبر ۱۵) (Inventor) !اس دنیا اور آخرت دونوں میں تُوہی میرا حامی و کارساز ہے ۔ (اب میری یہ آرزو و دعا بھی قبول فرما کہ مجھے تیری اطاعت و فرماں برداری کرتے ہوئے موت آئے؛ پھر مجھے عدل و احسان کرنے والوں میں داخل کرنا (نمبر ۱۶)۔ حواشی نمبر ۱۵ - الفطرکے معانی ہیں : کسی چیز کو پہلی مرتبہ طُول میں پھاڑنا یا شق کرنا (المفردات ، تاج)۔ فاطر السمٰوات والارضکا مطلب ہے : اللہ تعالیٰ، جس نے گیسوں (Gases) کے ایک از بس عظیم تودے (Mass) کو شق کرکے اس میں سے پہلے کرہ ارض (Earthly sphere) یا زمین اور پھر دیگر سماوی کرے (Celestial spheres) یا آسمان تخلیق کیے (دیکھیے مترجم کی کتاب سرگذشتِ فلسفہ ، جلد اول، ص ۳۸۲ ببعد)۔ نمبر ۱۶ - یہ ترجمہ اس آیۂ جمیلہ کی روشنی میں کیا گیا : فَادْخُلِیْ فِیْ عِبَادِیْ …الفجر ۸۹:۲۹ ببعد
</item><item>(ہمارے پیغمبرؐ! ) یہ تاریخی قصہ ، ان گذشتہ سرگذشتوں میں سے ہے، جو آپ کے لیے غیب کی حیثیت رکھتی ہیں ، اور جنہیں ہم آپ کو بذریعہ وحی بتا رہے ہیں۔ آپ اُن یعنی برادرانِ یوسف کے پاس نہ تھے جب وہ اپنے لائحہ عمل پر متفق ہو کر اس کو عملی جامہ پہنانے کی شرانگیز تدبیریں کر رہے تھے ۔
</item><item>باوصف اس کے، آپ خواہ کتنا چاہیں، اکثر لوگ ایمان لانے والے نہیں، یعنی آپ کو رسول ؐ ماننے کے نہیں۔
</item><item>اور (آپ کے رسولؐ اللہ ہونے کی ایک دل لگتی دلیل یہ بھی ہے کہ) آپ ان سے تبلیغِ دین کا کچھ معاوضہ (Recompense) نہیں مانگتے۔ یہ قرآن حکیم تو تمام اقوامِ عالم (Mankind) کو (قوانین و احکامِ الٰہیہ کی) یاد دہانی کرانے والا ہے ۔
</item><item>آسمانوں اور زمین میں (اللہ تعالیٰ کی ہستی و صفات کی ) بہت سی بصیرت افروزنشانیاں ہیں ، لیکن لوگ ان پر سے (انجانوں کی طرح ) گزر جاتے ہیں ، اور ان کی طرف التفات (Heed) ہی نہیں کرتے۔
</item><item>اور ان میں سے اکثر لوگ اللہ پر ایمان نہیں رکھتے، مگر جو رکھتے ہیں وہ شرک (بھی) کرتے ہیں ۔
</item><item>کیا وہ اس امر سے نچنت (Fealrless)ہیں کہ ان پر اُن کے اعمالِ سُوء کی پاداش میں اللہ تعالیٰ کے قانونِ مُکافات کے مطابق ان پر عذاب آئے اور ان پر چھا جائے، یا دفعتاً ان پر قیامت (نمبر ۱۷) ٹوٹ پڑے، اور اُنھیں سان گمان بھی نہ ہو؟ حواشی نمبر ۱۷ - السَّاعۃُ کو ساعتِ صفر (Zero hour) بھی کہہ سکتے ہیں، لیکن مطلب قیامت ہی ہوتا ہے۔
</item><item>آپ لوگوں کو بتا دیں کہ یہ میرا (توحید کا راستہ) ہے ۔ میں اعلیٰ وجہِ البصیرت ، یعنی علم و حکمت اور بُرہان کی بناء پر تمھیں اللہ تعالیٰ (کے نظامِ حیاتِ کلی ) کی طرف بلاتا ہوں ، نیز میرے پیروکار بھی ؛ اور اللہ تعالیٰ ہر قسم کے نقص، ضعف، حاجت وغیرہ وغیرہ سے منزہ و پاک ہے اور میں شرک کرنے والوں (Polytheists) میں سے نہیں ہوں۔
</item><item>ہم نے آپ سے پہلے بستیوں میں صرف مردوں (نمبر ۱۸) ہی کو رسول ؑ بنا کر بھیجا تھا، جن کی طرف وحی کرتے تھے۔ تو کیا ان لوگوں نے زمین میں سیر و سیاحت نہیں کیا تاکہ وہ دیکھتے کہ ان کے متقدمین کا مآل (ان کے اعمال کی پاداش کی وجہ سے ) کیا ہوا؟ یعنی ان سے پہلے لوگوں کاکیا انجام ہوا؟ اصل یہ ہے کہ آخرت کا گھر جو حسن المآب ہے ان کو ملے گا جو اس کی آروز رکھتے ہیں اور شرالمآب یا جہنم سے ڈرتے ہیں ۔ اے لوگو! کیا تم عقل سے کام نہیں لیتے ؟ (ورنہ تم تقویٰ اختیار کرتے)۔ حواشی نمبر ۱۸ - اس جگہ رجال ُ ٗ کے لفظ میں دُہری معنویت پائی جاتی ہے۔ ایک ، یہ کہ اللہ تعالیٰ دُنیا میں صرف مردوںہی کو اپنے نبی ؑ اور رسول ؑ بنا کر بھیجا تھا، عورتوں کو نہیں ؛ دوسرے، نبی ؑ اور رسول ؑ آدمی (بشر ) ہوتے تھے ، ما فوق البشر نہیں ہوتے تھے۔
</item><item>ایک طرف ( جب توحید الوھیت و ربوبیت کی تبلیغ کر تے کرتے) اللہ تعالیٰ کے پیغمبر (لوگوں کی مشرکانہ ہٹ دھرمی سے تنگ آکر ان سے) مایوس ہوجاتے، اور دوسری جانب مشرک لوگو (اللہ تعالیٰ کے قانونِ امہا ل و تدبیری کی وجہ سے) خیال کر لیتے کہ ان کو عذاب سے ڈراوے دیے جاتے تھے وہ جھوٹ موٹ ڈرانے کے لیے تھے، تو دفعتاً ہماری مدد ہمارے رسولوں ؑ کو پہنچ جاتی( اور قوم پر عذاب ٹوٹ پڑتا)، لیکن ہم (اپنے قانونِ مشیت و حکمت کے مطابق ) جن کو چاہتے (عذاب سے) بچا لیتے۔ لیکن جرم پیشہ لوگوں سے ہمارا عذاب ٹل سکتا تھا نہ ٹلا (Our doom could not be averted) ۔
</item><item>اِن تاریخی سر گذشتوں میں اہلِ عقلِ سلیم (نمبر ۱۹) کے لیے سامانِ عبرت (نمبر ۲۰) ہے ۔ (یہ اس واقعیت پر دال ہیں کہ) قرآن حکیم من گھڑت افسانہ نہیں ، بلکہ اپنی سابقہ کتب سماوی (کے مافیہ (Contents) کی تائید کرتا ہے ؛ نیز اس میں (اللہ تعالیٰ کے قوانین و احکام اور تعلیمات کو (بحیثیتِ کل کے) شرح و بسط کے ساتھ بیان کر دیا گیا ہے، اور جو لوگ حق کو تسلیم بالیقین کرنے والے ہیں، ان کو اپنی آخری منزلِ مقصود پر ، جو جنت قرۃ العین ہے پہنچنے کے لیے ، رہنما اُصول و ہدایات (Guiding principles and instructions) دیتی ہے؛ نیز اُن کے لیے رحمت (نمبر ۲۱) یعنی دُنیوی و اُخروی حسنہ کی ضمانت فراہم کرتی ہے۔ حواشی نمبر ۱۹ - اُوْلِی الْاَلْبَابِ یا اہل عقلِ سلیم : ایسے فعال لوگ جن کی عقل اپنی فطری حالت پر ہوتی ہے، یعنی وہ حسین و منیر ، صحت مند اور فعال و حرکی ہوتی ہے ؛ نیز اس کی جہت صالحہ اور قبلہ درست ہوتا ہے۔ نمبر ۲۰ - عبرت اس کے معنی ہیں : ایک حالت سے دوسری حالت پر جانا۔ اس لفظ کو عموماً احسن مفہوم میں استعمال کیا جاتا ہے۔ ’’ان تاریخی گذشتوں میں سامانِ عبرت ہے ‘‘۔ اس حکیمانہ جملے کا مطلب یہ ہے کہ ان سرگذشتوں میں اہل عقلِ سلیم کے دلوں میں جمالیاتی- نفسیاتی لمحہ (Psycho-aesthetic momnent) کے وقوع پذیر ہونے کے امکانات پائے جاتے ہیں۔ ایسے لمحے سے انسان کی کایا پلٹ ہوجاتی ہے ۔ نمبر ۲۱ - اصطلاحِ قرآن میں رحمت کے معانی دُنیوی واُخروی حسنہ بھی ہوتے ہیں (دیکھیے مترجم کی حسن تفسیر ، جلد اول، بذیلِ کلیدِ لغاتِ قرآن ، ص ۱۴۷- ۱۶۲)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف۔ لام ۔ را۔ یہ واضح و فصیح کتاب کی آیتیں ہیں ۔ اور (اے پیغمبر ؐ! ) جو قرآن آپ (کے قلب) پر بذریعۂ وحی نازل کیا جارہاہے، آپ کے پروردگار و آقاکی طرف سے حق ہے، یعنی مستقل افادی و جمالیاتی اور حقیقی و غایتاتی اقدار (Permanent beneficial, aesthetic, real and purposeful values ) کا حامل ہے؛ لیکن اکثر لوگ نہیں مانتے ، یعنی افرادِ نسلِ انسانی میں سے اکثر اُس کے قوانین و احکام اور تعلیمات کو تسلیم بالیقین نہیں کرتے (لہٰذا وہ جہنم کی راہوں پر سفر کرتے ہیں، لیکن اکثر اس کا شعور نہیں رکھتے۔
</item><item>اللہ تعالیٰ ہی ہے جس نے سماوی کُروں(Heavens) کو مرئی ستونوں (Visible pillars) کے بغیر بلند کیا(نمبر۱)۔ پھر کاروبارِ حیات و کائنات کی زِمامِ اقتدار سنبھال لی۔ اور سورج اور چاند، یعنی شمسی و قمری کروں کو اپنے قوانینِ طبیعی (Physical Laws) کا پابند کر دیا، جو سب ایک مدتِ معینہ تک (نمبر ۲) [اپنے اپنے مدار (Orbit) پر] رواں دواں رہیں گے۔ اللہ تعالیٰ (بلا شرکتِ غیرے تنہا ہی ) اپنے اُمورِ فرماں روائی سرانجام دیتا رہتا ہے (نمبر ۳) ۔ وہ اپنی آیات، یعنی تعلیمات و حدود اور قوانین و احکام کو شرح و بسط سےبیان کرتاہے تاکہ تم میں اس کی ملاقات کا یقین پیدا ہوجائے، بالفاظِ دیگر، تاکہ تمھیں اس حقیقت کا علم الیقین ہوجائے کہ تم نے روزِ جزا اللہ تعالیٰ کی عدالت میں اپنے اعمال کی جزا کا فیصلہ سننے حاضر ہونا ہے۔ حواشی نمبر ۱ - تخلیقِ کائنات کی تفصیل معلوم کرنے کے لیے مترجم کی کتاب سرگذشتِ فلسفہ، حصہ اول ، ص ۳۸۲ ببعد۔ نمبر ۲ - مدتِ معینہ تک رواں دواں رہنے میں یہ حکیمانہ نکتہ مضمر ہے کہ کائنات مخلوق اور فانی ہے ۔ وقتِ مقررہ پر اس نے فنا ہونا ہے، اس لیے یہ قدیم ہے نہ غیر فانی۔ نمبر ۳ - اس میں عقیدۂ شرک کی تردید کی گئی ہے ، اور صاف بتا دیا گیا ہے کہ اللہ تعالیٰ وحدہٗ لا شریک ہے ، لہٰذا اس کی ذات و صفات اور کاروبارِ فرماں روائی میں اس کا کوئی معاون و سہیم نہیں۔
</item><item>وہ اللہ ہی ہے جس نے زمین کو (جو بیضوی کُرہ ٔ ارض تھا) مسطح بنا دیا، اور اس میں پہاڑ بنا دیے اور دریا بہا دیے؛ نیز اس میں کل ثمرات یعنی ماکولات (Eatables)، یا کھانے کی چیزوں کے دو قسم کے جوڑے جوڑے (In two spouses) اُگا دیے ہیں ۔ رات کی تاریکی روزِ روشن کوڈھانپ لیتی ہے(Covers) ۔ یقین مانو کہ( اللہ تعالیٰ کی) اس اعجازی تخلیقی فعلیت (Miraculous creative activity ) میں اہل فکر و نظر کے لیے بصیرت افروز رہنما نشانیاں ہیں۔
</item><item>اور رُوئے زمین پر ایسے خطے ہیں جو ایک دوسرے سے متصل ہیں ۔ بعض میں تاکستان (Gardens of vines) ہیں ، کھیت ہیں اور بعض میں کھجوروں کے درخت ہیں،اکہرے بھی اور جُڑواں بھی (The single and clustered) ؛ باوجودیکہ وہ ایک ہی پانی سے سیراب ہوتے ہیں؛ ہم نے بعض پھلوں کو ذائقے (اور تأثیر) میں بعض پر فوقیت دی ہے ۔ اِن (حیرت انگیز کارناموں) میں عقل و فکر سے کام لینے والوں کے لیے بصیرت افروز رہنما نشانیاں ہیں۔
</item><item>دیکھو ! اگر کوئی بات قابلِ استعجاب ہے تو اُن کی اِس بات پر حیرت و استعجاب کرنا چاہیے جو یہ کہتے ہیں کہ جب ہم مر کر ملیا میٹ ہوگئے تو کیا ہم اس سرِ نو زندہ کرکے اُٹھائے جائیں گے (Shall we be raised to life again) ۔ ایسے ہی لوگ اپنے پروردگار (کی صفت ربوبیت) کو ماننے سے انکار کرنے والے ہیں؛ اورایسے ہی لوگ مقلدانہ و مشرکانہ رسوم و قیود میں اس طرح جکڑے ہوئے ہیں (کہ وہ حقائق میں غور و فکر کرتے ہی نہیں )؛ اور ایسے ہی لوگ آگ کے رفیق (اور سَمَندر سرشت) ہیں ، لہٰذا اسی میں ہمیشہ رہیں گے۔
</item><item>(ان لوگوں کی عقل دیکھو کہ ( آپ سے حسنہ، یعنی مسرت انگیز نعمتوں سے بہرہ مند ہونے سے پہلے ہی سیئہ یعنی اندوہناک آفات و مصائب کے جلد آنے کا مطالبہ کر رہے ہیں؛ حالانکہ (وہ سن چکے ہیں کہ ) ایسی آفات پہلے لوگوں پر آچکی ہیں۔ اصل یہ ہے کہ آپ کا پروردگار (اپنے قانونِ انابت و اجابت کے مطابق) بنی نوعِ انسا ن (Mankind) کے ظلم کرنے کے باوجود اُن کی سیِّآت محود کرنے اور ان سے بچانے والا ہے۔ لیکن یہ بھی شدنی ہے کہ آپ کے پروردگار (کا قانونِ مُکافاتِ عمل) سخت سزا دینے والا بھی ہے۔
</item><item>(تاریخِ ادیانِ عالَم بتاتی ہے کہ بنی نوعِ انسان مافوق الفطرت ایشائی کو جلد تسلیم کرنے کا میلان رکھتے ہیں، اور اُنہیں براہینِ حق سمجھتے ہیں ، یہی وجہ تھی کہ) جو لوگ اللہ تعالیٰ کے نظامِ حیات کلی کو ماننے سے انکار کرتے تھے، اس کی وجہِ جواز یہ پیش کرتے تھے کہ اس یعنی رسول اللہ صلی اللہ علیہ وسلم پر کیوں اس کے پروردگار کی طرف سے کوئی مافوق الفطرت نشانی نازل نہیں کی گئی ؛ حالانکہ (ان کو معلوم ہونا چاہیے کہ ) آپ تو فقط اللہ تعالیٰ کے قانونِ مُکافاتِ عمل سے ڈرانے والے رہنما ہیں ، جیسا کہ ہر قوم کے لیے ہمیشہ ایک رہنما ہوا ہے۔
</item><item>اللہ تعالیٰ (چونکہ عالم الغیب والشھادۃ ہے) خوب جانتا ہے کہ جو شے ہر حیاتیاتی مادہ (Biological female) اپنے رحم (Wombs) میں لیے ہوتی ہے اور ان کے رحموں میں جنین (Embryo) میں کیا کیا تغیرات و تحولات (Changes and alterations ) رونما ہوتے رہتے ہیں (نمبر ۴) ، اُس نے ہر چیز کی اقدار (Values) مقرر کی ہوئی ہیں۔ حواشی نمبر ۴ - تفصیل کے لیے دیکھیے المؤمنون ۲۳:۱۴۔
</item><item>اور مرئی و مستقل اور حال کے محسوس (Concrete) اور نا محسوس (Abstract) اشیاء و واقعات، اور مرئی (Visible) اور غیر مرئی (Invisible) حقائق اوراحوال و ظروف کا علم کلی رکھنے والا، مالکِ کبریائی و عالی مرتبت ہے ۔
</item><item>اگر تم میں سے کوئی رازدارانہ طریقے سے بات کرتا ہے یا آوازِ بُلند ، نیز وہ رات کی تاریکی میں کچھ کر رہا ہو یا روزِ روشن میں کھلے بندوں کچھ کرتا پھرتا ہو، اللہ تعالیٰ کے لیے مُساوی یا برابر ہے (کیونکہ وہ غیب و شہود کا علمِ کلی رکھنے والا ہے)۔
</item><item>اُس کے آگے اور پیچھے اللہ تعالیٰ کے موکل ہیں جو اس کے حکم سے اس کے اعمال اس کے( حلقومی ٹیلی کیسٹ میں ) محفوظ یعنی ریکارڈ کرتے رہتے ہیں۔ اللہ تعالیٰ (اپنے قانونِ احترامِ آرزو کے مطابق) اس وقت تک کسی قوم کے خارجی احوال و ظروف کو نہیں بدلتا جب تک وہ اپنے اندر آرزو کو نہ بدل ڈالے (یعنی اس میں اپنے موجودہ احوال و ظروف میں تغیر و تبدل پیدا ہونے کی آرزو نشو و نما پا جائے )۔ اگر اللہ تعالیٰ (کا قانونِ مشیت و مجازات) کسی قوم کے اعمالِ سُوء کی پاداش میں اُسے کیفرِ کردار تک پہنچانا چاہے تو کوئی قوت اُسے ایسا کرنے سے روک نہیں سکتی۔ پھر اس کے سوا کوئی اس کا مددگار نہ ہوگا ۔
</item><item>وہ اللہ ہی ہے جو تمھیں برق (Lightning) کا نظارہ کراتا ہے ، جو تمھیں (موت سے ) ڈراتا بھی ہے اور اُمیدِ(باراں) بھی دلاتا ہے۔ پھر وہی (پانی سے ) بوجھل بادل اُٹھا لاتا ہے ۔
</item><item>اور رعد یا بادلوں کے تصادم کی گرج (Thunder) اللہ تعالیٰ کی تعریف و ستائش کے ساتھ اپنا وظیفہ سر انجام دیتی ہے، اور فرشتے اس (کے قوانین) کی ہیبت کے ساتھ اپنے وظائف سر انجام دیتے رہتے ہیں؛ نیز وہ صواعق (صاعقہ کی جمع) یعنی جلا دینے والی گرجدار بجلیاں (Thunder-bolts) بھیجتا ہے اور جن لوگوںکو (اس کے قانونِ مشیت و حکمت کے مطابق ) ان کی زد میں آنا ہوتا ہے، آجاتے ہیں۔ (ان بصیرت افروز مشاہدات کے باوجود) منکرین، اللہ تعالیٰ (کی ذات و صفات اور قوانین و احکام) کے بارے میں بحث و تکرار کرتے رہتے ہیں، حالانکہ وہ(اپنے قوانین کے نفاذ میں) بڑی ہی سخت قوت رکھنے والا ہے۔
</item><item>اللہ تعالیٰ کو پکارنا ہی صرف حقیقی و افادی اقدار کا حامل ہوتا ہے (لہٰذا صرف اور تنہا اُسی کو پکارنا چاہیے)۔ چنانچہ جو لوگ اللہ تعالیٰ کے سوا دوسروں کو پکارتے ہیں، وہ ان کو کسی بات کو سُن سکتے نہ جواب ہی دے سکتے ہیں ۔ ان لوگوں کی مثال ایسی ہے جو اپنے ہاتھ پانی کی طرف پھیلائے (Stretches out to) تاکہ پانی اس کے منہ میں آجائے، حالانکہ وہ کبھی وہاں آنے والا نہیں(کہ یہ اللہ تعالیٰ کے قانونِ طبعی کے منافی ہے )۔ اسی طرح منکرینِ حق کی دعا (جو وہ غیر اللہ سے مانگتے ہیں) اکارت ہوجاتی ہے (Goes waste) ۔
</item><item>دیکھو! کل سماوی اور ارضی مخلوقات(Heavenly and earthly creations) اور اُن کے سایے (Shadows) صبح و شام اللہ تعالیٰ کے قوانین پر (خوشی سے ) عمل کرتے رہتے ہیں، خواہ ان کو ایسا کرنے میں سہولت یا دُشواری پیش آئے (نمبر ۵)۔ حواشی نمبر ۵ - یہ ترجمہ سُورۂ فُصّلِت ۴۱:۱۱ کی روشنی میں کیا گیا ہے، جہاں صاف بتایا گیا ہے کہ آسمان اور زمین دونوں نے کہا تھا کہ ہم برضا و رغبت آئے ہیں(طآئِعیْنَ)۔
</item><item>(مُشرکوں سے بصیرت افروز و حکیمانہ سوال و جواب)۔ ان سے پوچھو کہ آسمانوں اور زمین کا ربّ، یعنی ان کو روزی دینے، ان کی نشو و نما کرنے والا، ان کا آقا و مالک کون ہے؟ان پر واضح کر دو کہ وہ صرف اللہ تعالیٰ ہے۔ان سے پوچھو کہ تم نے اللہ تعالیٰ کے علاوہ جن کو اپنے اولیاء یا کارساز بنا رکھا ہے اور بنا لیتے ہو وہ تو اپنے آپ کو بھی نفع یا نقصان پہنچانے کا اختیار نہیں رکھتے ( تمھارا کیا سنوار یا بگاڑ سکتے ہیں؟ سوچو تہ سہی !)۔ اُن سے پوچھو: کیا اندھا (Blind) اور نابینا (Seer) برابر ہوسکتے ہیں؟ یا تاریکیاں روشنی کی مثل ہوسکتی ہیں ؟ کیا اللہ تعالیٰ کی ذات و صفات اور اُمورِ فرماں روائی میں انہوں نے اس کے جو معاون و سہیم (Associates and partners) ٹھیرا رکھے ہیں، انھوں نے بھی اللہ تعالیٰ کی طرح کچھ پیدا کیا ہے کہ جس کی وجہ سے آفرینش کے معاملے میں وہ اِلتباسِ ذہنی میں مبتلا ہیں؟ ان پر واضح کر دو کہ کُل مخلوقات یا موجودات (نمبر ۶) کو پیدا کرنے والا صرف اللہ تعالیٰ ہے ؛ نیز وہی واحد و یکتا- سب کو مغلوب رکھنے والا ہے۔ حواشی نمبر۶ - موجوادات: اس لفظ کے اضافے کی علتِ غائی یہ ہے کہ سیکولر فلاسفہ چونکہ آسمانوں اور زمین اور ان میں جملہ اشیاء کو قدیم و غیر مخلوق (Eternal and uncreated) مانتے ہیں، اس لیے ان کو مخلوقات نہیں، موجودات کہتے ہیں
</item><item>وہ اللہ تعالیٰ ہے جو بلندیوں یا بادلوں سے مینہ برساتا ہے تو ندی نالے اپنے اپنے ظرف کے مطابق بہہ نکلتے ہیں۔ پھر پانی کے تیز بہائو(Torrent) سے میل کچیل (Rubbish) جھاگ (Foam) بن کر اس کی سطح پر آجاتا ہے (اور اُسے زائل کر دیتا ہے)۔ اسی طرح جب کسی دھات کو زیورات (Ornaments) یا دیگر ضرورت کی چیزیں (جیسے ظروف (Utensils) وغیرہ وغیرہ) بنانے کے لیے آگ میں تپاتے ہیں تو اس کا کھوٹ(Alloy) جھاگ (Scum) بن کر اُوپر آجاتا ہے ۔ اس طرح اللہ تعالیٰ حق و باطل کی مثال (Similitude) بیان کرتا ہے۔ چنانچہ جھاگ تو زائل ہوجاتا ہے او رجو چیز لوگوں کے لیے مفید اور کار آمد ہوتی ہے، دُنیا میں باقی رہ جاتی ہے۔ اسی طرح اللہ تعالیٰ حق (Truth) اور باطل (Falsehood) کی مثالیں (Parables) بیان کرتا ہے تاکہ تم ان میں غور وفکر کرکے اِدراکِ حقیقت (Comprehension of reality) کر سکو۔
</item><item>جن لوگوں نے اپنے پروردگار و آقا کی دعوتِ (ایمان و حُسنِ عمل ) قبول کی ، یعنی اس کے حکم کے مطابق اس کے نظام حیات کلی میں پورے پورے داخل ہوگئے تو ان کے لیے دُنیوی و اُخروی حسنہ ہے، یعنی اُنھیں دُنیا میں بھی حسین و مسرت انگیز مادی و معنوی نعمتیں عطا کی جائیں گی اور آخرت میں بھی اُنھیں جنت قرۃ العین اور اس کی سدا بہار حسین و سرور انگیز نعمتیں ابدالآباد تک ملتی رہیں گی۔ بخلاف اس کے، جو لوگ اپنے پروردگار کی یہ دعوت قبول نہیں کرتے اُن کا (باطل نظامِ زندگی میں حسنات سے محروم رہ کر مادی و معنوی دکھوں میں زندگی کرنا شدنی ہے اور) ان سے نجات پانے کے لیے وہ روئے زمین میں جو مال و منال ہے اور اتنا اگر ان کو اور بھی میسر آئے تو وہ اُسے فدیہ (Ransom) کے طور پر دنیا بھی چاہیں گے تو پھر بھی بچ نہیں سکیں گے۔ ان کی حسنات و سیِّآت کا حساب بیباق کیا جائے گا تو وہ ان کے لیے بڑا ہی خوف انگیز و غم افزا ہوگا ؛ اور ان کی جائے پناہ اگر ہوگی تو جہنم او روہ اِنتہائی کربناک ہچکولے دینے والا گہوارہ ہے ۔
</item><item>بھلا وہ شخص جسے علم الیقین ہے کہ جو کتاب آپ پرآپ کے پروردگار و آقا کی طرف سے (بذریعہ وحی) نازل ہوئی ہے ، الحق ہے ، یعنی سچی اور اِفادی و جمالیاتی اور حقیقی و غایتاتی اقدار کی حامل ہے، اس شخص ایسا ہوسکتا ہے جو (قلب کا ) اندھا، یعنی حق کور (Truth blind) ہے؟ (دونوں ہرگز یکساں نہیں ہوسکتے )؛ لیکن ایسی مثالوں میں تو صرف اہلِ عقلِ سلیم (نمبر ۷) ہی غور کرتے اور عبرت پکڑتے ہیں ۔ حواشی نمبر ۷ - متن میں اُوْلُو الْاَلْبَابِ ہے: اس اصطلاح کے معانی ہیں : خالص و سلیم اور صحت مند و فعال (Active) عقل کے مالک۔
</item><item>یہی عقلِ سلیم اللہ تعالیٰ سے کیے ہوئے عہد (نمبر ۸) (Covenant) کو وفا کرتے ہیں، لیکن پیمان شکنی نہیں کرتے Break not the pledge (۔ حواشی نمبر ۸ - کلمۂ طیبہ پڑھنے کا مطلب انسان کا اللہ تعالیٰ سے عہد و پیمان کرنا ہوتا ہے کہ وہ اس کی کتاب اور اس کے قوانین و احکام اور تعلیمات کو تسلیم بالیقین کرتا ہے اور ہمیشہ ان پر عمل کرے گا۔
</item><item>اور وہ ان رشتوں اور تعلقات کو قائم رکھتے ہیں، جن کو قائم رکھنے کا اللہ تعالیٰ نے حکم دیا ہے (کیونکہ ایسا کرنے میں ان کی بھلائی ہے)؛ اور اپنے پروردگار و آقا (کے قانونِ مُکافاتِ عمل ) سے ترساں رہتے ہیں ؛ نیز اعمال کے حساب کے المناک نتیجے (یعنی حسنات کے خسارے ) سے خوف و بداماں رہتے ہیں (Are afraid of) ۔
</item><item>چنانچہ وہ لوگ جو اپنے پروردگار و آقا کی رضا کے لیے اس کی راہ میں مصائب و مشکلات کو استقامت و پا مردی سے برداشت کرتے ہیں ، لیکن دل برداشتہ نہیں ہوتے ؛ نیز صلوٰۃ قائم کرتے ہیں (یعنی صلوٰۃ کے فرائض او رتقاضے پورا کرتے رہتے ہیں)، اور جو مال و منال اُنھیں عطا کیا گیا ہو، اُس میں سے اللہ تعالیٰ کی راہ میں پوشیدہ اور کھلم کھلا (In private and public) خرچ کرتے ہیں ۔ اس طرح حسنات (اعمالِ صالحہ کے حسین اثرات) کے ذریعے سیِّآت ( اعمالِ سُوء کے قبیح اثرات)کو محو (Obliterate) کرتے رہتے ہیں، ایسے ہی لوگوں کے لیے آخرت کا گھر، یعنی حسن المآب (نمبر ۹) ہے۔ حواشی نمبر ۹- یہ قرآن حکیم کی حسین و بلیغ اصطلاح ہے۔ اس کا مطلب ہے : امن و سلامتی کا حسین و سرور بداماں گھر، جو جنت قرۃ العین میں ہوگا (آلِ عمران ۳:۱۴؛ الرّعد ۱۳:۲۹)
</item><item>وہ سدا بہار باغاتِ بہشت میں (ہمیشہ رہنے کے لیے) داخل ہوں گے ، نیز اُن کے آبائو اجداد اور ان کی بیویوں اور ان کی اولاد میں سے جو صالح (نمبر ۱۰) ، یعنی خوش اخلاق، صاحب کردار اور عدل و احسان کرنے والے ہوں گے، ان کے ہمراہ وہاں جائیں گے۔ اور فرشتے ہر طرف سے اُن کی پذیرائی کرنے آئیں گے ۔ حواشی نمبر ۱۰ - اس آیۂ مبارکہ میں یہ از بس اہم نکتہ مضمر ہے کہ جنت میں صرف صالح لوگ جائیں گے ۔ اہل جنت سے قرابت و مودت وغیرہ وغیرہ کوئی شے کام نہیں آئے گی ۔
</item><item>اور ان سے کہیں گے : ’’آپ پر سلامتی ہو اور یہ اجر تمھارے صبر (Patience and perseverance) کا ، یعنی تم نے جہادِ زندگی میں حق کی خاطر جس عزم و ثابت قدمی کا مظاہرہ کیا ، یہ اس کا نتیجہ ہے ۔ دیکھو !آخرت کا گھر، یعنی حُسنُ المآب کتنا دلکش و سرور آگیں (Passing sweet)ہے !‘‘۔
</item><item>بخلاف اس کے، جو لوگ اللہ تعالیٰ سے عہد و پیمان مستحکم کرنے کے بعد توڑ دیتے ہیں(یعنی کلمۂ طیبہ پڑھ کر اللہ تعالیٰ سے مضبوط قول واقرار کرتے ہیں کہ وہ اس کے قوانین و احکام پر عمل کریں گے، لیکن پھر ایسا نہیں کرتے اور اپنا وعدہ وفا نہیں کرتے )، اور ان روابط اور رشتوں وغیرہ وغیرہ کو جن کو قائم رکھنے کا اللہ تعالیٰ نے حکم دیا ہے، منقطع (Sever) کرتے ہیں ؛ نیز رُوئے زمین میں سے برہمی و بے نظمی پھیلاتے اور فتنہ برپا کرتے ہیں، وہ اللہ تعالیٰ کی رحمت و مغفرت اور نُصرت و ہدایت سے محروم ہوجاتے ہیں، اور اُن کے لیے آخرت کا خوفناک و المناک گھر، یعنی شرّمآب ہوگا ۔
</item><item>اللہ تعالیٰ اپنے قانونِ احترامِ آرزو و مشیت کے مطابق کسی پر رزق کے دروازے کھول دیتا ہے اور کسی کو محدود رزق دیتا ہے۔ چنانچہ جو لوگ دُنیوی زندگی کی (مرفہ الحالی) پر شاداں و فرحاں ہیں (ان کو معلوم ہونا چاہیے کہ) دُنیوی زندگی کی نعمتیں (نمبر۱۱) آخرت کی (یعنی جنت قرۃ العین کی حسین ولا متناہی ) نعمتوں کے مقابلے میں محض قلیل و عارضی سامانِ عشرت ہیں ۔ حواشی نمبر ۱۱ - اصل میں لفظ متاع ہے ، جسے علامہ اقبال نے ’’متاعِ غرور ‘‘(Deceptive goods)سے تعبیر کیا ہے: ع کیا ہے تُونے متاعِ غرور کا سودا
</item><item>دیکھو! جن لوگوں نے کفر کیاہے، یعنی اللہ تعالیٰ کے دین یا نظامِ حیات کلی کو ماننے سے انکار کیا ہے، ازراہِ حجت کہتے ہیں کہ کیوں اِس (= نبی)پر اس کے پروردگار کی طرف سے کوئی اعجازی نشان یا معجزہ نہیں اُترتا؟ آپ ان کو (اس حقیقت سے) آگاہ کر دیجیے کہ اللہ تعالیٰ (اپنے قانونِ مشیت و احترامِ آرزو کے مطابق) کسی کو راہِ راست سے دور بھٹکنے نہیں دیتا (نمبر ۱۶) ہے ۔ برعکس اس کے، جو رُشد و ہدایت کے لیے اس سے رُجوع کرتا ہے، وہ اسے جنت کی راہِ راست (= صراط مستقیم ) پر لگا دیتا ہے۔ حواشی نمبر ۱۲ - اس کا مطلب ہے کہ جسے ہدایت یا راہِ راست پر سفرِ زندگی کرنے کی آرزو نہیں ہوتی، اور جو ضلالت یا گمراہی کو پسند کرتا ہے تو اللہ تعالیٰ اس کی آرزو کے مطابق اُسے گمراہی میں بھٹکنے دیتا ہے ۔
</item><item>جو لوگ ایمان لائے ہیں ، یعنی اللہ تعالیٰ کے قوانین و احکام کو تسلیم بالیقین کرکے اس کے نظامِ حیات کلی میں داخل ہوئے ہیں تو اللہ تعالیٰ کے قوانین و احکام اور تعلیمات کے ذکر و اذکار (نمبر ۱۳) سے ان کے دل و دماغ کو طمانیت و سکینت ملتی ہے۔ یاد رکھو! اللہ تعالیٰ کے ذکر ہی سے دل و دماغ اطمینان و سکون پاتے ہیں۔ حواشی نمبر ۱۳ - ذکر اللہ کا مطلب ہے قرآن مجید کا مطالعہ بالحق اور تدبر فی القرآ ن ہے؛ نیز اس کے قوانین واحکام، تعلیمات اور رسول اللہ صلی اللہ علیہ وسلم کی سیرت اور سنت ِ حسنہ کی تشہیرِ جمیل کرنا اور اس کے مطابق عمل کرنا بھی ہے۔
</item><item>جولوگ ایمان لانے، یعنی اللہ، اللہ کے رسول ؐ، قرآن حکیم اور نظامِ حیات کلی کو تسلیم بالیقین کرتے ہیں؛ نیز اس کے قوانین واحکام اور تعلیمات کے مطابق عدل و احسان کے کام کرتے اور انسانی حقوق ادا کرتے ہیں، ان کو طُوبیٰ ، یعنی جمالیاتی (نمبر۱۴) لذت و حظ اور مسرت و شادمانی کا سامانِ لا مُتناہی ملے گا اور جنت میں حسن و سرورسے معمور گھر بھی۔ حواشی نمبر ۱۴ - جمالیاتی لذ ت و حظ : (Aesthetic pleasure and happiness)
</item><item>(ہمارے رسول! جس طرح ہم پہلی اُمتوں میں اپنے سول بھیجتے رہے ہیں) اُسی طرح ہم نے آپ کو بھی اپنا رسول یا پیغمبر بنا کر اِس اُمت یا ہم کیش قوم میں بھیجا ہے، جس سے پہلے بہت سی اُمتیں گزر چکی ہیں تاکہ آپ پر جو آیات بذریعہ وحی نازل کی جاتی ہیں ، ان کو سنائیں (اور ان کے مفاہیم و مطالب اُنھیں بتائیں )۔ ان کی نفسیاتی کیفیت و شعار یہ ہے کہ وہ الرحمن ، یعنی انتہائی محبت و شفقت اور احسان و کرم والے اللہ تعالیٰ کو اپنا معبود و حاکم مانتے ہیں نہ پروردگار و آقا ۔ لیکن آپ ان پر واضح کر دیں کہ وہ میرا پروردگار و آقا ہے۔ اس کے سوا کوئی اور معبود و حاکم نہیں ؛ میں اُسی پر اعتماد و انحصار کرتا ہوں اور ہر معاملے میں(یعنی مغفرت و ہدایت اور مسائل کے حل، نیز استمداد و مشکل کشائی او ر حاجت روائی و کارکشائی کے لیے) صرف اس سے رجوع کرتا ہوں ( اس لیے کہ صرف اور تنہا اللہ تعالیٰ ہی ربِّ عاشق، سمیع و مستجیب الدعوات اور عزیز و قدیر ہے)۔
</item><item>(یہ کافر ایمان لانے کے لیے کسی معجزے کا مطالبہ کرتے ہیں، لیکن ان کا باطنی نظام معطل ہوچکا ہے، اس لیے کہ معجزہ دیکھ بھی لیں تو ہر گز ایمان لانے کے نہیں)۔ چنانچہ، اگر ایسا ہوتا کہ قرآن کے ذریعے کوہِ گراں چلنے لگتے، یا دُور دراز کی مسافتیں آناً فاناً طے ہوجاتیں، یا اس سے مُردے باتیں کرنے لگ جاتے (تو ، وہ پھر بھی ایمان لانے کے نہیں)؛ بلکہ (اصل یہ ہے کہ ) کل اُمور اللہ تعالیٰ کے قوانینِ تدبیری و حکمت کے تحت سر انجام پاتے ہیں۔ کیا ان لوگوں کو جو ایمان لائے ہیں، یعنی اللہ تعالیٰ کے نظامِ حیاتِ کلی کو تسلیم بالیقین کرکے اس میں داخل ہوگئے ہیں، اس (واقعیت) کا علم نہیں رکھتے کہ اگر اللہ تعالیٰ کے قانونِ مشیت و حکمت کا فیصلہ ہوتا تو وہ کل بنی نوعِ انسان (Mankind) کو جنت قرۃ العین کی راہِ راست (= صراط مستقیم ) پر لگا دیتا (لیکن ایسا اس لیے نہیں ہوا کہ اُس نے انسان کو فکر و عمل اور انتخاب کی آزادی ودیعت کی ہوئی ہے )۔ جن لوگوں نے اللہ تعالیٰ کے نظامِ حیاتِ کلی کو ماننے سے انکار کیا ہے، ان پر (ان کے اِس انکار و جحود کے نتیجے میں) قیامت ٹوٹتی رہے گی ۔ یہ آفت اُن کے دیار کے قریب آجائے گی، حتیٰ کہ اللہ تعالیٰ کے قانونِ مُجازات کی گرفت کی وعید کا وقت آجائے گا۔ یقینا اللہ تعالیٰ اپنے وعدے کے خلاف نہیں کرتا، یعنی اس کا قانونِ تنذیری و تبشیری ناقابلِ تغیر و تبدل یا اٹل ہے۔
</item><item>(میرے نبی ؐ! آپ دل گرفتہ نہ ہوں ، کیونکہ )آپ سے پہلے بھی ہمارے رسولوں کا مذاق اُڑایا جاتا تھا (Were mocked) ۔ میں (اپنے قانونِ امہال کے مطابق) کافروں کو مہلت (Respite) دیتا رہا (کہ کفر سے باز آجائیں ، لیکن باز نہ آئے تو ) میرے قانونِ مُکافاتِ عمل نے ان کو گرفت میں لے لیا ۔ پھر دیکھو! اس کی عقوبت یا سزا (Chastisement) کیسی عبرتناک تھی !
</item><item>ذرا سوچو- اللہ تعالیٰ جس کا علمِ کلی (نمبر ۱۵) اور قدرتِ کاملہ کی کیفیت یہ ہو کہ ہر متنفس کے اعمال کے حاصل - حسنات و سیِّآت پر مستقل نظر رکھنے والا ہو(کیا اُسے کسی کی معاونت و شرکت کی حاجت ہوسکتی ہے ؟ ہرگز نہیں)، باوجود اس کے، جاہل لوگ اس (سبحان و صمد ہستی یگانہ (نمبر ۱۶) کے شریک و معاون (Partners) ٹھیراتے ہیں ۔ ان مشرکوں سے پوچھو ! (اللہ تعالیٰ کے علم کلی و قدرتِ کاملہ سے متعلق تمھیں تفصیل سے بتا دیا گیا ہے ، اب تم) اپنے ان (خودساختہ اسم بے مسمیٰ (نمبر ۱۷) شریکوں کے علم و صفات کی تفصیل بتائو: کیا تم اللہ تعالیٰ کو ایسی (انہونی) بات سے آگاہ کر تے ہو جسے وہ (غیب و شھود کا علم رکھنے کے باوجود ) کرۂ ارض میں جانتا تک نہیں ؛ یا پھر محض سنی سنائی بے تکی باتیں کہتے ہو۔ اصل یہ ہے کہ جن لوگوں نے اللہ تعالیٰ کے نظامِ حیاتِ کلی کو تسلیم کرنے سے انکار کیا ہے ان کی عیارانہ تدبیریں (Contrivances) (اللہ کے قانونِ مُجازات و احترام آرزو نے ) ان کے لیے خوش نما و خوش آئند بنا دی ہیں، اور ان پر راہِ راست مسدود کر دی ہے ۔ چنانچہ یہ قانون جسے گمراہی میں بھٹکنے دے، اُسے کوئی راہِ راست پر لگا نہیں سکتا ۔ حواشی نمبر ۱۵ - علمِ کلی : غیب و شھود کا عالم ؛ یعنی کل موجودات (Creations) کا علم، مرئی ہوں یا غیر مرئی (Invisible) ؛ یا عالمِ طبیعی (Physical world) میں ہوں یا عالمِ بعد الطبیعی (Metaphysical world) میں۔ اللہ تعالیٰ علمِ کلی اس لیے رکھتا ہے کہ وہ عالم بالذات ، نیز عالم الغیب والشھادۃ ہے ۔ نمبر ۱۶ - سبحان: صمد اور یگانہ : یہ تینوں اللہ تعالیٰ کی صفاتِ حسنہ ہیں: (ا) سبحان: جو ہر قسم کے عیب، نقص اور ضعف وغیرہ وغیرہ سے منزہ و پاک ہے۔ (ب) صمد: مستغنی، بے نیاز، بے احتیاج ، لیکن سب مخلوقات اس کی محتاج و نیاز مند ہیں ۔ (ج)یگانہ : یکتا و بے مثل ۔ نمبر ۱۷ - اسم بے مسمیٰ - انسان جس صفت سے موسوم ہو، اُس سے محروم ہو ۔
</item><item>ان (کافر او رمشرکوں) کو دُنیوی زندگی میں بھی اذیتیں سہنا ہوں گی اور آخرت میں ان سے کہیں زیادہ سُوہانِ روح اذیتیں سہنا ہوں گی اور ان کو اللہ تعالیٰ (کے قانونِ مجازات) کی گرفت سے بچانے والا کوئی نہ ہوگا ۔
</item><item>اس جنت کی مثال (Similitude) جس کی نوید (نمبر ۱۸) اہلِ آرزو و خشیت کو دی گئی ہے، اس باغ ایسی ہے جس کے دامن میں چشمے رواں دواں ہیں، اس کے ثمرات سدا بہار وغیر مختتم (Everlasting)ہیں، اور اس کے درختوں کی چھائوں بھی دائمی (Perpetual) ہے ۔ یہ ہے مآل (End) ان کا جوراہِ راست پر چلنے کی آرزو اور اس سے گمراہ ہونے کی خشیت رکھتے تھے، لیکن کافروں کا انجام آتشِ جہنم ہے ۔ حواشی نمبر ۱۸ - آیت میں لفظ وعدہ ہے ، جو اہل جنت کے لیے نوید اور اہلِ نار کے لیے وعید ہوتا ہے ۔
</item><item>دیکھو! (میرے نبی ؐ) جن لوگوں کو ہم نے کتاب دی ہے، وہ اس کلامِ الٰہی ) سے خوش ہوتے ہیں جو آپ پر نازل ہوا ہے ، لیکن بعض جماعتیں اس کے بعض احکام ماننے سے انکار کرتی ہیں۔ آپ ان کو صاف بتادیں کہ مجھے تو یہی حکم دیا گیا ہے کہ میں اللہ تعالیٰ کی عبادت کروں، یعنی اس کے قوانین و احکام اور تعلیمات کے مطابق زندگی کروں؛ نیز اس کی ذات و صفات یا اُمورِ فرماں روائی میں کسی کو اس کا شریک و سہیم و معاون قرار نہ دوں ۔ میں تمھیںاُسی کی طرف بلاتا ہوں او رخود بھی (ہر معاملے میں) اس سے رجوع کرتا ہوں ۔
</item><item>چنانچہ اس مقصد کے لیے ہم نے اس کتاب کو واضح (نمبر ۱۹) صریح کا مجموعۂ فرامین (نمبر ۱۰) کی حیثیت سے نازل کیا ہے ۔ لہٰذا آپ کے پاس علم آجانے کے بعد اگر آپ نے ان (مشرکوں) کی خواہشات و عقائد کا اتباع کیا تو اللہ تعالیٰ کے قانونِ مجازات کے مقابلے میں آپ کا نہ تو کوئی حامی و مددگار ہو گا اور نہ اس کی گرفت سے بچانے والا (نمبر ۲۱) حواشی نمبر ۱۹ - اس آیت میں لفظ عَرَ بِیًّا ، عربی زبان کے معنی میں نہیں ، بلاکہ واضح و صریح مفہوم میں آیا ہے ۔ نمبر ۲۰ - آیت میں لفظ حُکْماً بطور اسم جنس استعمال ہوا ہے۔ نمبر ۲۱ - عبدالماجد دریا آبادی نے لکھا ہے: ’’اللہ اکبر! دائرہ عبدیت سے ذرہ بھر قدم باہر نکالنے کی گنجائش نہیں، سید البشر، بلکہ سرورِ انبیآء تک کو نہیں دی گئی ہے (القرآن الحکیم، تاج کمپنی لمیٹڈ، لاہور، کراچی)۔
</item><item>اور یہ( تاریخی واقعیت ہے کہ ) آپ سے پہلے ہم (اقوامِ عالَم میں ) رسول بھیجتے رہے ہیں۔ (وہ چونکہ آپ کی طرح اِنسان تھے، اس لیے ان کی فطری تقاضوں کی تشفی کے لیے، ہم نے اپنے فضل سے ) ان کو بیویاں بھی دی تھیں اور اولادیں بھی ۔ لیکن وہ (چونکہ بشر تھے ، لہٰذا ) کسی رسول کے بس میں نہ تھا کہ وہ اللہ تعالیٰ کے حکم کے بغیر کوئی اعجازی نشان لا دکھاتا ۔ دیکھو! ہر عہد (کی اُمت ) کے لیے (اس کے احوال و ظُروف کے مطابق) احکام ہوا کرتے ہیں۔
</item><item>اللہ تعالیٰ (اپنے قوانینِ مشیت و تشکر نعمت کی روسے ) ہر اُس چیز کو (مثلاً ہر اُس نوع (Species) کو، انسانی ہو، حیوانی یا نباتاتی، صفحہ ٔ ہستی سے ) مٹا دیتا ہے (Perishes) ، (جس میں باقی رہنے کی آرزو ہو نہ قابلیت) ، لیکن اُسے قائم رکھتا ہےجس میں باقی رہنے کی آرزو و قابلیت ہو )۔ حقیقت یہ ہے کہ کُل اصل و غیر مبدل قوانین اللہ تعالیٰ نے مقرر کر رکھے ہیں۔
</item><item>اصل یہ ہے کہ جن لوگوں کو (ان کے اعمالِ سُوء کی پاداش میں جن شدائد و مصائب کی) وعید دی گئی ہے ، اگر ان میں سے بعض ہم آپ کو آپ کی زندگی ہی میں دکھا دیں یا آپ ان کو دیکھے بغیر وفات پا جائیں (تو کوئی مضائقہ نہیں، اس لیے کہ ) آپ کا وظیفۂ (رسالت) ابلاغِ(احکامِ الہٰیہ ) (Communication of Allah\'s injuctions) ہے، اور ان کے اعمال کا حساب چُکانا ہماری ذمے داری ہے۔
</item><item>کیا وہ (دیدۂ عبرت نگاہ سے ) نہیں دیکھتے کہ ہم (مسلمانوں کے خلاف ان کی جارحیت کی پاداش میں، اپنے قانونِ مُجازات و تدبیری کے مطابق) ان پر زمین کی وسعتیں بتدریج تنگ کیے آرہے ہیں ؟ یہ اللہ تعالیٰ کا فیصلہ ہے ، اور اس کے فیصلے کو کوئی معرضِ التوا میں نہیں ڈال سکتا، اس لیے کہ وہ، یعنی اس کا قانونِ تعجیل (Law of Swift Reckoning) اعمال کا حساب سُرعت سے، یعنی ساتھ ساتھ بیباق کرتا رہتا ہے۔
</item><item>دیکھو ! ان سے پہلے جن لوگوں نے (مسلمانوں اور نظامِ اسلام کے خلاف ) مخفی تدبیریں کی تھیں (سب اکارت گئی تھیں کیونکہ ) ہر قسم کی حکیمانہ تدبیر کرنا، صرف اللہ تعالیٰ کی قدرت میں ہے۔ ہر شخص جو حسنات یا سیِّآت اِکتساب کرتا ہے ، اس کے علم میں ہے؛ لہٰذا کفار عنقریب جان لیں گے کہ عاقبت یا آخرت کا گھر، یعنی حُسن المآب کسے ملتا ہے ۔
</item><item>چنانچہ جن لوگوں نے نظامِ اسلام قبول کرنے سے اِنکار کیا ہے، کہتے ہیں کہ آپ اللہ تعالیٰ کے رسول یا پیغمبر نہیں ہیں۔ آپ جواب دیں : ’’میرے اور تمھارے درمیان اللہ تعالیٰ اور ان لوگوں کی ، جو کتاب الٰہی کا علم رکھتے ہیں شہادت کافی ہے‘‘۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف۔ لام ۔ را۔ (ہمارے نبی ؐ!) ہم نے آپ پر یہ قرآن جو ایک کتاب ہے، (بذریعہ وحی) نازل کیا، تاکہ آپ بنی نوعِ انسان (Mankind) کو ان کے پروردگار و آقا کے احکام کے مطابق (کفر و شرک اور فتنہ و فساد کے ) اندھیروں سے نکال کر(ایمان و توحید اور امن و سلامتی کے نظامِ اسلام کی) روشنی میں لائیں ، غلبہ و قوت کے مالک بالذات (نمبر ۱) -- جمیل و جلیل او رسِتودہ بالذات (نمبر ۲) کے راستے کی طرف (جو جنت کی راہِ راست یا راہِ مستقیم ہے) ۔ حواشی نمبر ۱ - Owner-in-Himself of Overhelming Power. نمبر ۲ - Beautiful and Praised in Himself.
</item><item>اللہ تعالیٰ ہی کے(جمالیاتی - تخلیقی شاہکاروں کے تمتع کے ) لیے ہے جو بھی آسمانوں اور زمین میں ہے، لیکن کافروں، یعنی اللہ تعالیٰ کے نظامِ حیات کلی کے منکروں پر افسوس ہے کہ ان کو سخت اذیتیں (Stern chastisements) سہنا ہوں گی۔
</item><item>یہی لوگ ہیں جو دنیا کی (چند روزہ ) زندگی کو آخرت (یعنی جنت قرۃ العین کی حیاتِ ابدی) پر ترجیح دیتے (Prefer) او رپسند کرتے ہیں۔ پھر لوگوںکو اللہ تعالیٰ کی راہِ راست پر جانے یا چلنے میں رکاوٹیں پیدا کرتے ہیں، اور اس میں کجی پیدا کرنا چاہتے ہیں (یعنی احکامِ اِلٰہیہ کے معانی و مفہوم میں ٹیڑھ پیدا کرنے کی خاطر ان کی تاویل بالباطل کوشش کرتے رہتے ہیں )۔ یہی لوگ گمراہی میں بہت دور جا چکے ہیں (Have gone for astray) ۔
</item><item>ہم اپنے ہر رسول کو اُس کی قوم کی زبان میں (اپنے احکام دے کر ) بھیجتے رہے ہیں تاکہ وہ انہیں ان لوگوں کو واضح اور مفصل طور پر سمجھا جاسکے ۔ اللہ تعالیٰ اپنے قانونِ احترام آرزو و مشیت کے مطابق کسی کو گمراہی میں سرگرداں چھوڑ دیتا ہے اور کسی کو راہِ راست پر لگا دیتا ہے ۔ اصل یہ ہے کہ وہ صاحبِ سطوت ومقتدِر - د انائے کل اور اپنے اُمور کمال دانشمندی سے سرانجام دینے والا ہے۔
</item><item>فی الواقع ہم نے موسیٰ کو اپنے اعجازی نشانات و احکام کے ساتھ (یہ حکم دے کر) بھیجا کہ اپنی قوم کو (غلامی وضلالت کے ) اندھیروں سے نکال کر (آزادی و ہدایت کی) روشنی میں لائو ، اور ان کو اللہ کے ایام، یعنی اقوامِ عالم کے عروج و زوال، ہلاکت و بربادی اور استبدال و استخلاف (Change and replacement) ، نیز حق و باطل کے انقلاب انگیز و تاریخ ساز واقعات کی یاد دلائو، جو اللہ تعالیٰ کے قوانین (نمبر ۳) کے تحت ظہور پذیر ہوئے تھے، (کیونکہ) ان میں مصائب و مشکلات کو برداشت کرنے اور ثابت قدم رہنے والوں اور اللہ تعالیٰ کی نعمتوں کی قدر کرنے اور اس کے لیے جذباتِ تشکر و امتنان رکھنے والوں کے لیے عبرت آموز نشانیاں ہیں ۔ حواشی نمبر ۳ - اللہ تعالیٰ کے قوانین، جیسے قانونِ مُکافاتِ عمل، قانونِ احترام آرزو، قانونِ استبدال و استخلاف، قانونِ حکمت و تدبیری وغیرہ وغیرہ
</item><item>یہ واقعہ بھی یاد کر وکہ موسیٰ ؑ اپنی قوم، بنی اسرائیل کو تلقین کرتے تھے کہ اللہ تعالیٰ کی اُس موہبتِ عظمیٰ (نمبر ۴) کو یاد کرو جو اُس نے تم پر ارزانی کی تھی۔ وہ یہ تھی کہ اُس نے (اپنے قانونِ انعام و فضل کے مطابق) تمھیں فرعون کے ہم کیش لوگوں (کے طوقِ غلامی اور پنجۂ استبداد) سے نجات دی تھی۔ وہ (تم سے شکیب رُبا کام لیتے اور) تمھیں اندوہناک اذیتیں (Dreadful torments) دیتے تھے، یہاں تک کہ وہ تمھارے بیٹوں کو ہلاک کر دیتے تھے، لیکن تمھاری لڑکیوں کو زندہ چھوڑ دیتے تھے (تاکہ وہ ان کی خدمت کریں)۔ غور کرو کہ ان کے سفاکانہ فعل میں تمھارے پروردگار و آقا کی طرف سے تمھاری کڑی آزمائش (Tremendous trial) تھی (تاکہ تمھیں سان چڑھائے)۔ حواشی نمبر ۴ - موہبت عظمیٰ کے معانی ہیں : بہت بڑی نعمت، انعام ، احسان ۔
</item><item>اور کیا تمھیں یاد نہیں کہ تمھارے پروردگار نے (اپنے انبیآء ؑ کے ذریعے اپنے قانونِ تشکر نعمت سے) آگاہ کیا تھا کہ اگر تم جذباتِ تشکر کے ساتھ میری نعمتوں کی قدر کرو گے تو میں یقینا مزید نعمتوں سے تمھیں نوازتا رہوں گا، لیکن اگر تم نے کفرانِ نعمت کیا تو یاد رکھو کہ میرے قانونِ احترامِ آرز وکی گرفت (Seizure) اور سزا (Chastisement) سخت اذیتناک ہوا کرتی ہے، اوروہ نعمتوںکو سلب کر لیا کرتا ہے۔
</item><item>چنانچہ موسیٰ ؑ نے (بنی اسرائیل پر) واضح کر دیا تھا کہ اگر تم اور کرہ ارض میں کل رہنے والے کفرانِ نعمت کریں (نمبر ۵) (تو اللہ سبحانہ و تعالیٰ کو اس کی کیا پروا ہوسکتی ہے، کیونکہ) وہ مستغنی بالذات - ستودہ بالذات ہے۔ حواشی نمبر۵ - بعض مترجمین نے ’’تَکْفُرُوْا‘‘ کے معنی کفر کرنے کے کیے ہیں، لیکن سیاق و سباق کی رُوسے یہاں موزوں نہیں ہے۔
</item><item>کیا تمھارے پاس اپنے متقدمین ، (یعنی جو قومیں تم سے پہلے ہو گزری ہیں) قومِ نوح ؑ، قوم عاد ؑ اور قومِ ثمود ؑ، نیز ان کے متاخرین (یعنی ان کے بعد کی قوموں ) کی ہلاکت و بربادی اور اس کے عوامل کی سرگذشت نہیں پہنچی ، جن کا علم اللہ تعالیٰ کے سوا کسی کو نہیں ہے ؟ واقعہ یہ ہے کہ ان کے رسول ؑ ان کے پاس واضح احکام و براہین لے کر آئے ، لیکن انھوں نے ان کے منہ بند کرد یے (نمبر ۶) ، یعنی تبلیغِ حق کرنے سے روک دیا۔ اور حجت یہ پیش کی کہ جو احکام و دلائل دے کر تم بھیجے گئے ہو، ہم ان کو تسلیم کرنے سے اِنکار کرتے ہیں، نیز ہم اس دین یا اللہ کے نظامِ حیات کلی کے سچا ہونے میں سخت شک و اِضطراب میں ہیں جس میں آنے کی تم ہمیں دعوت دیتے ہو۔ حواشی نمبر ۶ - فَرَدُّوْآ اَیْدِیْھِمْ فِیْٓ اَفْوَاھِھمْ : عربی زبان کا محاورہ ہے۔ اس کے معانی ہیں : ان کی زبان بند کردی، بات نہ کرنے دی، نیز جو اُوپر دیے گئے ہیں ۔
</item><item>(ان کافروں کی باتوں کا ) جواب ان کے رسول ؑ یہ دیتے : ’’کیا تم اللہ تعالیٰ (کے دین) سے متعلق شک کرتے ہو، جو آسمانوں اور زمین کا خالق )(Creator) ہے ۔ (اور جو) تمھیں اپنے دین یا نظامِ حیاتِ کلی میں آنے کی اس لیے دعوت دیتا ہے کہ تمھارے قصوروں کے اثرات محو کر دے اور تمھیں ایک مدت معینہ تک (دُنیوی زندگی سے مستفید ہونے اور اپنی اصلاح کر لینے کی ) مہلت دے‘‘۔ کفار یہ جواب دیتے کہ تم تو ہماری طرح کے بشر (Mortals) ہو۔ تم چاہتے ہو کہ جن ہستیوں کی طاعت و بندگی اور پرستش ہمارے اکابر و سادات کرتے تھے ، ان کی عبادت کرنے سے ہمیں باز رکھو (اور ہمیں گمراہ کر دو؛ بہرحال اگر تم سچے ہو تو) کوئی دلیلِ محکم یا واضح سند یا معجزہ لا کر دکھائو (تو مانیں) ۔
</item><item>اُن کے رسول ؑ اُنھیں جواب دیتے کہ ہم واقعی تم جیسے انسان (Human) ہیں ، اس کے سوا کچھ نہیں (یعنی مافوق البشر (Super-human) نہیں ۔ لیکن (یہ بھی حقیقت ہے کہ) اللہ تعالیٰ (اپنے قانونِ مشیت و فضل سے ) اپنے بندوں میں سے جسے چاہتا ہے اپنی موہبتِ عظمیٰ، یعنی نبوت و رسالت سے نوازتا ہے (نمبر ۷) دیکھو! یہ بات ہمارے اختیار میں نہیں کہ ہم (تمھارے مطالبے پر) اللہ تعالیٰ کی اجازت کے بغیر کوئی اعجازی نشانی یا معجزہ لا سکیں۔ لہٰذا اللہ تعالیٰ کے دین یا نظامِ حیات کو تسلیم بالیقین کرنے والوں پر اس (کے قوانین و احکام پر) اعتماد و یقین کرنا لازم ہے ۔ حواشی نمبر ۷ - یاد رہے کہ یہ بات پیغمبر اعظم و آخرؐ سے پہلے رسولوںؑ کی ہے ؛ ورنہ آپ کی بعثت کے ساتھ وحی و تنزیل او رنبوت و رسالت کا سلسلہ منقطع ہوگیا تھا۔
</item><item>اور ہمیں کیا ہُوا ہے کہ ہم اللہ تعالیٰ (کی رحمت و مغفرت اور نُصرت و ہدایت) پر اعتماد و تکیہ نہ کریں، جبکہ اُس نے ہم پر (دُنیوی و اُخری حسنہ کی) راہیں کھول دیں ہیں۔ تم ہمیں خواہ کتنی اذیتیں دیتے رہو، ہم پورے اعتماد کے ساتھ ان کو حوصلہ و ثابت قدمی سے برداشت کرتے رہیں گے ۔ توکل کرنے والوں کو (بجائے غیر اللہ کے صرف) اللہ تعالیٰ (کی رحمت و مغفرت اور نُصرت و ہدایت ) ہی پر تکیہ اور بھروسا کرنا چاہیے ۔
</item><item>اس پر اللہ تعا لیٰ کے دین اور رسالت کو ماننے سے انکار کرنے والے اپنے رسولوں کو دھمکی دیتے تھے کہ ہم تمھیں اپنی سر زمین سے نکال کر باہر کریں گے، ورنہ تمھیں ہمارے مذہب میں واپس آنا ہوگا۔ چنانچہ ان کا پروردگار و آقا وحی کے ذریعے اُنھیں تسلی دیتا کہ میرا قانونِ مُجازات ستمگر مشرکوں کو ہلاک کردے گا۔
</item><item>اور ان کے بعد ہم (اپنے قانونِ استبدال و استخلاف کے مطابق ) تمھیں اس سرزمین میں ضرور بسائیں گے۔ یہ (نوید) اس کے لیے ہے جو میرے مقام، یعنی میرے قانونِ مُکافات کی محکمیّت سے ڈرتا ہو اور اعمالِ سُوء کے مآل کی میری تنبیہ سے خوف کھاتا ہو۔
</item><item>انجامِ کار، اُنھوں نے فیصلہ کن بات چاہی تو ہر مُستبد دشمنِ (رسول) نامراد و برباد ہوا۔
</item><item>اُن کے سامنے جہنم ہے اور اُنھیں کھولتا ہوا متعفن (Boiling, stinking) پانی پلایا جائے گا۔
</item><item>اُسے گھونٹ گھونٹ پیے (Sip) گا، لیکن حلق سے اُتارنہ سکے گا ، اور موت ہر سمت سے اس پر لپکے گی، مگر مرے گا نہیں ( اس لیے کہ جنت کی طرح جہنم میں بھی موت نہیں ہوگی)۔ اس کے سامنے پیچھا نہ چھوڑنے والا عذاب (ا س کا منتظر ) ہوگا۔ حواشی نمبر ۸ - مِنْ وَّ رَآ ئِہٖ کے معنی ’’آگے‘‘ کے بھی آتے ہیں اور پیچھے کے بھی۔
</item><item>جن لوگوں نے اپنے پروردگار (کے دین یا نظام حیاتِ کلی) کو ماننے سے انکار کیا، اُ ن کے اعمال کی مثال(Parable) خاکستر (Ashes) ایسی ہے، جسے ایک طوفانی دن (Tempestuous day) میں ایک تُند و تیز آندھی نے اُڑا دیا ہو ۔ وہ اپنے کیے کا کچھ بھی پھل نہ پاسکیں گے ۔ یہی تو راہِ راست کو گم کرکے اس سے بہت دُور بھٹکتے پھرنا ہے This is straying far far from the Right Path ) ۔
</item><item>کیا تم اس(اصل عظیم) میں غور و فکر نہیں کرتے کہ اللہ تعالیٰ نے آسمانوں اور زمین کو افادی و جمالیاتی اور مقصدی و مستقل اقدار کے ساتھ (ارتقائی انداز میں) پیدا کیا ہے؟ اگر وہ (اپنے قانونِ مشیت و حکمت کی رُوسے) تمھیں (دُنیاکے منظر سے) غائب یا نابود کردے اور (اپنے قانونِ استبدال و استخلاف کے مطابق تمھاری جگہ) ایک نئی قوم (A new nation) لے آئے (اور بسائے تو تم کچھ نہیں کرسکو گے)۔
</item><item>اور ایسا کرنا اللہ تعالیٰ کے لیے ذرا دُشوار نہیں۔
</item><item>اور (بروزِ قیامت) کل بنی نوعِ انسان اللہ تعالیٰ کے حضور حاضر ہوںگے۔ اس وقت ناتواں لوگ متکبرین (اپنے آپ کو بڑا اور دوسروں کو چھوٹا سمجھنے والوں) سے کہیں گے ؛ ہم (دُنیا میں) تمھارے پیروکار (Followers) تھے، پھر کیا آج تم اللہ کا کچھ عذاب ہم سے ہٹا سکتے ہو ؟ (Can you avert from us aught Allah\'s doom?)۔ وہ جواب دیں گے : ’’اگر اللہ تعالیٰ ہم پر بچائو کی راہ کھول دیتاہے تو ہم بھی تمھیں بچائو کی راہ دکھا دیتے۔ (ہم تو خود گرفتارِ عذاب ہیں) اب ہم واویلا کریں یا چپکے چپکے سے اسے برداشت کریں، یہ دونوں حالتیں ہمارے لیے برابر ہیں۔ آج ہمارے لیے کوئی جائے مفر (Place of refuge) نہیں ۔
</item><item>جب (لوگوںکے ) حساب و جزا کا فیصلہ ہوچکے گا تو شیطان (Devil) بو ل اُٹھے گا : ’’دیکھو ! اللہ تعالیٰ نے تم سے جو وعدہ کیا تھا، وہ سچا وعدہ تھا ، او رمیں نے تم سے جو وعدہ کیا تھا، اس کی تم سے خلاف ورزی کی۔ بہرحال، (دنیا میں) میرا تم پر کوئی دبائو نہ تھا، اس کے سوا کہ میں تمھیں (شرک و اعمالِ سُوء کی) دعوت دیتا تھا تو تم لبیک کہتے تھے۔لہٰذا مجھے ملامت نہ کرو (Reproach not me) بلکہ، اپنے آپ کو ملامت کرو۔ (آج) نہ تو میں تمھاری فریاد رسی کر سکتا ہوں اور نہ تم میری فریاد رسی کرسکتے ہو۔ اس سے پہلے ، یعنی دُنیا میں تم نے اللہ تعالیٰ کی فرماں روائی میں مجھے شریک بنا رکھا تھا، اس سے میں بری الذمہ ہوں۔ یقینا مشرکوں اور ستمگروں کو (اللہ تعالیٰ کے قانونِ مُکافات کے مطابق ) کربناک عذاب ملے گا۔
</item><item>اور( بخلاف اس کے) جن لوگوں نے اللہ تعالیٰ (کے نظامِ حیات کلی) کو تسلیم بالیقین کیا اور خیرو صلاح اور عدل و احسان کے کام کیے ہوئے ہوں گے، انھیں باغاتِ جنت میں داخل کیا جائے گا، جن کے دامن میں چشمے رواں دواں ہوںگے ۔ وہ اپنے پروردگار کے حکم سے ان میں ہمیشہ رہیں گے ۔ ہاں ان کی پذیرائی (Greetings) دُعائے سلامتی سے کی جائے گی ۔
</item><item>کیا تم نے غور نہیں کیا کہ اللہ تعالیٰ نے کس طرح کلمۂ طیبہ (نمبر ۹) یا پاکیزہ و خوشگوار کلام کی مثال ایک اعلیٰ قسم کے سدا بہار و ثمرور درخت سے دی ہے ، جس کی جڑ (Root) زمین کے اندر مضبوطی سے اُستوار ہے اور اس کی شاخیں بلند فضا میں پہنچی ہوئی ہیں۔ حواشی نمبر ۹ - کلمہ طیبہ سے مراد جمالیاتی و افادی اقدار(Aesthetic beneficial values) کا حامل کلام، عقیدہ، نظریہ، دلیلِ محکم وغیرہ وغیرہ ہے۔
</item><item>وہ درخت اپنا پھل اپنے پروردگار و آقا کے قانونِ طبیعی و فضل کے مطابق ہر زمانے میں ہمہ وقت دیتا رہتا ہے۔ چنانچہ اللہ تعالیٰ یہ مثالیں بنی نوعِ انسان (Mankind) کے لیے بیان کرتا ہے تاکہ وہ (ان کے ذریعے حقائق کو) واضح طور پر سمجھ لیں۔
</item><item>اور (بخلاف اس کے ) کلمہ ٔ خبیثہ، یعنی نکمے اور بودے کلام (نمبر ۱۰)کی مثال ایسی ہے جیسے ایک نکما اور بودا درخت ہو(نمبر ۱۱)، زمین کی سطح پر اس کی جڑ کھوکھلی، جب چاہا اُکھاڑ پھینکا، اور اُسے ثبات و قیام (Stability)نہ ہو۔ حواشی نمبر ۱۰ - اس سے مراد ہر قسم کی موضوع روایت، غلط نظریہ، دلیلِ باطل وغیرہ وغیرہ ہے ۔ نمبر ۱۱ - بے مصرف اور بے ثمر درخت، یعنی ایسا کلام جو افادی و جمالیاتی اقدار سے محروم ہو۔
</item><item>جو لوگ ایمان لائے، یعنی جن لوگوں نے اللہ تعالیٰ کے دین یا نظامِ حیات کلی کو تسلیم بالیقین کیا، اللہ تعالیٰ اُنھیں اپنے ہمیشہ قائم رہنے والے حُسن کلام (خصوصاً حُسنِ کلامِ آخر یعنی قرآن مجید) کے ذریعے اِس دُنیا کی زندگی میں (راہِ راست پر (نمبر ۱۲) ثابت قدم رکھتا ہے اور آخرت ، یعنی جنت قرۃ العین میں بھی ثابت قدم رکھے گا۔ لیکن اللہ تعالیٰ مشرکوں اور ستمگروں کو (اپنے قانونِ احترامِ آرزو و مجازات کے مطابق) گم گشتگی میں بھٹکنے دیتا ہے ۔ اصل یہ ہے کہ اللہ تعالیٰ اپنے قانونِ مشیت وتدبیری کے مطابق اپنے اُمور سر انجام دیتا ہے۔ حواشی نمبر ۱۲ - اس آیۂ بصیرت افروز کا اعجاز یہ ہے کہ اس کی تنگناء میں فلسفۂ حیاتِ انسانی کی وُسعتوں کو سمو دیا گیا ہے ۔ یہ موقع چونکہ اجمال کا متقاضی ہے ، لہٰذا اس کی مختصراً صراحت کی جاتی ہے : سفر مسلسل حیاتِ انسانی کی تقدیر ہے ۔ انسان دنیا میں عمر بھر سفر کرتا رہتا ہے ، اور آخرت میں بھی وہ ابدالآباد تک سفر کی حالت میں رہے گا۔ اس دُنیا میں اس کے سفر کی غایت یہ ہے کہ مہاجر الی اللہ بن کر (النساء ۴:۱۰۰) حسین راہِ راست پر ثابت قدمی سے سفر کرکے اپنی منزلِ مقصود پرپہنچ جائے، جو اس کے الٰہِ جمیل و رب عاشق کی جائے لِقا- جنت قرۃ العین ہے اور یہ اس کا حُسنُ المآب ہے (آلِ عمران ۳:۱۴) ۔ لیکن راہِ راست پر ثابت قدم رہنے کے لیے اہلِ آرزو و خشیت یعنی متقیوں کے لیے اللہ تعالیٰ کے حُسنِ کلام کی ہدایات پر عمل کرنا ناگزیر ہے ۔ آخرت ، یعنی جنت میں اس سفر کی غایت الغایات یہ ہے کہ اہلِ آرزو اپنے الٰہ جمیل کی ہم نظری و ہم کلامی کی نعمت عظمیٰ سے ہمیشہ بہرہ یاب ہوتے رہیں۔ وہاں بھی اس سفر الی اللہ میں ثابت قدم رہنے کا ذریعہ اللہ تعالیٰ کا حُسنِ کلام ِ آخر ہوگا۔
</item><item>کیا تم نے ان لوگوں( = اکابر و سادات ) کے احوال و ظروف میں تفکر بالحق نہیں کیا، جنھوں نے اللہ تعالیٰ کی نعمتوں (نمبر ۱۳) (یعنی اللہ تعالیٰ کے حُسنِ کلام اور نظامِ حیات کلی وغیرہ وغیرہ ) کی قدر و پذیرائی کرنے کے بجائے، ان کی ناقدری کی ؛ نیز اپنے افرادِ قوم کو (اپنی قیادت میں) ہلاکت و بربادی کے گھر (شر مآبHouse of Perdition ) جا اُتارا؟ حواشی نمبر ۱۳ - نعمت اللہ : اسم جنس ہے، اس لیے اس کا ترجمہ جمع کیا گیا ہے۔
</item><item>یعنی جہنم میں، جہاں ان کو داخل ہونا پڑے گا، اور وہ (سفرِ زندگی کی آخری ) بھیانک اور اندوہناک منزل (Last dreadful and grievous destination ) ہے ۔
</item><item>علاوہ بریں، انھوں نے اللہ تعالیٰ کے ہمسر و سہیم ٹھیرا لیے تاکہ لوگوں کو اللہ کی راہِ راست سے بھٹکا دیں ۔ اُن کو (انتباہ کے طور پر) بتادو کہ کچھ وقت کے لیے عیش و عشرت کر لو (You may enjoy yourself for a while) (لیکن تم چونکہ جہنم کی راہوں پر سفر کر رہے ہو، لہٰذا) تمھارا سفر زندگی آخری منزل (Last destination) دوزخ ہوگی۔
</item><item>(میرے نبی ؐ!) میرے بندوں کو جو ایمان لائے ہیں، یعنی جنھوں نے اللہ تعالیٰ کے نظامِ حیاتِ کلی کو تسلیم بالیقین کیا ہے، نصیحت کرتے رہیں کہ صلوٰہ قائم کر تے رہیں، اور ہم نے جو مال و دولت وغیرہ وغیرہ ان کو عطا کیا ہے ، اس میں سے (اللہ کی راہ میں (نمبر ۱۴) پوشیدہ اور کھلم کھلا (Secretly and publicly) خرچ کرتے رہیں، اس سے پہلے کہ وہ دن ، یعنی روزِ (حساب و جزا )آجائے، جس میں لین دین (Mutual bargaining) ہوگا نہ دوستی ہی کام آئے گی (نمبر ۱۵) ۔ حواشی نمبر ۱۴ - یُنْفِقُوْا کا مطلب عموماً یہ ہوتا ہے : اللہ کی راہ میں خرچ کرنا ، یعنی اس کے بندوں کی کفالتِ کلی، حاجت روائی و مشکل کشائی ، نیز نظامِ اسلام کے استحکام و دفاع اور قرآن کے علوم کی تعلیم و تبلیغ کے لیے مال و دولت خرچ کرنا۔ نمبر ۱۵ - خط کشیدہ کلام ان سے باطل عقائد کی تردید ہوجاتی ہے کہ برگزیدہ ہستیوں سے محبت و مودت رکھنے سے ( اور ان کی شفاعت سے) انسان کی نجات ہوجائے گی ، چاہے وہ ظالم و مشرک او رمجرم و گناہگار ہی کیوں نہ ہو۔
</item><item>یہ اللہ ہی ہے جس نے فلکی کروں یا آسمانوں او رارضی کرے یا زمین کو (چھے ادوار میں) تخلیق کیا (Created) ہے، اور وہی بلندی یعنی بادلوں سے پانی برساتا ہے ، جس کے ذریعے وہ (زمین سے) ثمرات (نمبر ۱۶) یعنی ہر قسم کے ماکولات و مشروبات (Eatables and drinks ) نکالتا ہے، جو تمھاری روزی (Sustenance) کا سامان ہیں۔ اُسی نے کشتیوں اور جہازوں کو تمھاری خدمت میں لگایاہے، جو اللہ تعالیٰ کے قانونِ طبیعی کے مطابق دریائوں او رسمندروں میں چلتے ہیں ؛ نیز اُس نے چشموں، دریائوں، وغیرہ وغیرہ کو تمھارے فائدے کے لیے اپنے قانونِ طبیعی کا پابند کر دیا ہے۔ حواشی نمبر ۱۶ - ثمرٰت: عربی لُغت میں اس کے معنی ہر قسم کے پھل ، اناج ، ترکاریاں، دالیں اور پینے کی چیزیں (Drinks) اور رس، عرق یا افشردہ (Juices) ہیں ، بالفاظ دیگر ، ماکولات و مشروبات۔
</item><item>نیز اُس نے سورج اور چاند کو جو مستقلاً (Constantly) ایک رفتار سے اپنے مدار (Orbit) پر چلتے رہتے ہیں ، تمھاری خدمت کرنے پر مامور کر دیا، اور شب و روز کو بھی تمھارے فوائد کے لیے اپنے قانونِ طبیعی کا پابند کر دیا ہے۔
</item><item>غرضیکہ، اُس نے تمھیں حیاتِ طیبہ بسر کرنے کے لیے جو بھی اور جس قدر غذائی اور دیگر نعمتیں درکار و مطلوب تھیں، تمھیں فراہم کر دیں (اور وہ اس قدر زیادہ بلکہ بے قیاس ہیں کہ ) اگر تم اللہ تعالیٰ کی نعمتوں کو گننا (Count) چاہو تو اُن کا احاطہ نہ کرسکو گے ۔ لیکن اس کے باوصف، انسان ، بشمول مساوی پیداواری حق، دوسروں کے انسانی یا بنیادی حقوق غصب و سلب کرنے والا ستمگر اور کفرانِ نعمت کرنے والا شکر ناگزار ہے ۔
</item><item>اور (یہ واقعہ بڑا ہی اہم اور بصیرت افروز ہے کہ ) جب ابراھیم نے دُعا کی تھی: ’’پروردگارا! اس بے برگ و گیاہ شہر (نمبر ۱۷ (مکہ مکرمہ) کو جائے امن بنا دے ، اور مجھے اور میری اولاد (Descendants) کو اصنام، یعنی بتوں او رمعبودانِ باطلہ کی پرستش و بندگی سے گریزاں رکھنا (نمبر ۱۸) ۔ حواشی نمبر ۱۷ - البَلَد اور مصر میں یہ فرق ہے کہ بے برگ و گیاہ شہر کوبَلَد اور زرخیز و آباد شہر کو مصر کہتے ہیں۔ نمبر ۱۸ - یہ شیطان ہے جس کی وسوسہ اندازی اور جمالیاتی فریب کاری کے ذریعے انسان اصنام کی پرستش و بندگی کرتا ہے، اور شیطان ہر انسان کے اندر خون کی طرح گردش کرتا رہتا ہے، لہٰذا اس سے اللہ تعالیٰ کی پناہ مانگنا ہر فردِ بشر پر لازم ہے، چاہے وہ برگزیدہ ہی کیوں نہ ہو۔
</item><item>بارِ الٰہا ! ان معبودانِ باطلہ نے بنی نوعِ انسان میں سے بہتوں کو راہِ راست سے بھٹکا دیا ہے (Have led astray many among mankind ) ۔ پس جو (لوگ ان سے منہ موڑ کر) میری پیروی کریں گے، وہ مجھ سے ہوں گے، یعنی میرے ہم مشرب و ہم کیش ہوں گے ؛ لیکن جو میری نافرمانی کریں گے (تو اُن کا معاملہ تیرے اختیار میں ہے ، کیونکہ تُو اُن کاخالق و پروردگار ہے) اور تُو بلاشبہ سیِّآت کو محو کرنے اور ان سے محفوظ رکھنے والا - حد درجہ ترس کھانے، درگز کرنے، دلِدّر دُور کرنے اور رجوع برحمت کرنے والا ہے ۔
</item><item>پرودگارا! میں نے اپنی کچھ اولاد (Posterity) کو تیرے بیت الحرام (Holy House یا خانہ ٔ کعبہ) کے قریب بے آب و گیاہ وادی میں جہاں زراعت نہیں ہوتی، لا بسایا ہے۔ بارِ الٰہا ! مقصد یہ ہے کہ وہ نظامِ صلوٰۃ قائم کریں (نمبر ۱۹)۔ تُو انسانوںکے دلوں کو ان کی طرف مائل کر دے (تاکہ وہ بھی نظامِ صلوٰۃ کے مادی و معنوی فوائد سے مستفید ہوں)، اور (اس ارضی پیدوار سے محروم علاقے میں) ان کو ماکولات و مشروبات سے روزی دے تاکہ وہ روزی سے مطمئن ہو کر تیرے لیے جذباتِ تشکر کے ساتھ نظامِ صلوٰۃ کو قائم رکھیں ۔ حواشی نمبر ۱۹ - اقامت ِ صلوٰۃ سے مراد بنی نوع انسان کے لیے نظامِ صلوٰۃ قائم کرنا ہے (نظامِ صلوٰۃ کی تفصیل کے لیے حسن قرآن کا مقدمہ ملاحظہ فرمائیں۔
</item><item>پروردگارا! جو کچھ ہم چھپاتے ہیں اور جو کچھ ہم ظاہر کرتے ہیں تُو سب کچھ جانتا ہے ( اس لیے کہ تُو عالم الغیب والشھادۃ ہے ، لہٰذا ) زمین اور آسمانوں میں کوئی (مادی اور لطیف ) چیز ایسی نہیں جو اللہ تعالیٰ سے پوشیدہ ہو ۔
</item><item>(اور حضرت ابراھیم ؑ نے مزید کہا ): تعریف و ستائش اور تشکر و سپاس اللہ تعالیٰ کے لیے ہے، جس نے بُڑھاپے میں مجھے اسمٰعیل اور اسحق (دو فرزند ) عطا فرمائے ہیں ۔ یقینا میر اپروردگار دُعائیں (نمبر ۲۰) سُننے والا ( اور قبول کرنے والا ) ہے ۔ حواشی نمبر ۲۰ - دُعآئِ اسم جنس کے طور پر استعمال ہوا ہے، لیکن ترجمہ جمع میں کیا ہے۔
</item><item>پروردگارا! مجھے نظامِ صلوٰۃ قائم کرنے والا بنا اور میری اولاد میں سے بھی لوگوں کو ایسا بنانا ! بارِ الٰہا! میری آرزو قبول (نمبر ۲۱) فرمانا۔ حواشی نمبر ۲۱ - دل کی آرزو لبوں پرآئے تو دُعا کہلاتی ہے ۔
</item><item>پروردگارا! اس روز جب بیباق کیا جائے گا،میری اور میرے والدین کی ، نیز ان سب کی جنھوں نے تیرے نظامِ اسلام کو تسلیم بالیقین کیا ہے، مغفرت فرمانا، یعنی ہم سب کی سیِّآت محو کرکے ہمیں بخش دینا۔
</item><item>یہ مشرک و ستمگر لوگ جو کارستانیاں کر رہے ہیں، اللہ تعالیٰ کو ہرگز ان سے غافل نہ سمجھو۔ وہ تو (اپنے قانونِ امہال کے مطابق) انھیں اُس دن تک کے لیے مہلت دے رہا ہے، جس میں آنکھیں (مارے دہشت کے) پھٹی کی پھٹی رہ جائیں گی ۔
</item><item>(سراسیمگی کا یہ عالَم ہوگا کہ ) بدحواسی میںمنہ اُٹھائے بھاگے چلے جائیں گے۔ ان کی نگاہیں لَوٹ کر ان کی طر ف نہ آئیں گی، او ران کے دل (اُمید وغیرہ سے ) خالی ہوں گے۔
</item><item>سُنو! (میرے نبی ؐ اور مسلمانو! ) افرادِ نسلِ انسانی کو اس روزِ (قیامت) سے متنبہ کرو جب (ان کے اعمالِ سُوء کی پاداش میں ) ان پر عذاب مسلط ہوگا۔ یہ دیکھ کر وہ لوگ جنھوں نے شرک اور ستم کیا ہوگا، التجا کریں گے : ’’ہمارے پروردگار! ہمیں کچھ مدت کے لیے اور مہلت (Respite) دے ۔ ہم تیری دعوت کو قبول کریں گے اور تیرے رسولوں کا اتباع کریں گے (We would follow your apostles ) ۔ اس پر انھیں جواب دیا جائے گا کہ کیا اس سے پہلے تم قسمیں کھا کھا کر نہیں کہتے تھے کہ ہم پر کبھی زوال نہیں آئے گا، یعنی ہم کبھی فنا نہیں ہوں گے؟
</item><item>تم اس کی سکونت گاہوں (Dwellings) میں سکونت اختیار کرچکے تھے، جن لوگو ں نے اپنے نفسوں پر ظلم و ستم کیا تھا، یعنی اُنھیںرہینِ خوف و حُزن بنا لیا تھا، حالانکہ تم پر واضح کر دیا گیا تھا کہ ہم نے (اپنے قانونِ مُجازات کے مطابق) ان کا کیا حشر کیا تھا ؛ نیز تمھارے فائدے (Behoof) کے لیے طرح طرح کی مثالیں بھی بیان کر دی تھیں (لیکن پھر بھی تم نے عبرت نہ پکڑی)۔
</item><item>ان ظالموں نے ( اللہ تعالیٰ کے نظام حیات کلی اور رسولوںؑ کے خلاف) بڑے زور کی چالیں چلیں، لیکن ان کی ہر چال اللہ تعالیٰ کی نظر میں تھی (ناکام ہوئی )؛ حالانکہ ان کی چالیں ایسی (سحر انگیز ) تھیں کہ پہاڑوں کو ہلاکر رکھ دیں (لیکن ہمارے رسولوں ؑ اورمؤمن بندوں کو متزلزل نہ کر سکیں)۔
</item><item>ایسا کبھی خیال نہ کرنا کہ اللہ تعالیٰ اپنے پیغمبروں سے کیے ہوئے وعدوںکے خلاف کرے گا( بلکہ ہر حال میں وہ اپنا وعدہ وفا کرتا ہے )۔ یقین جانو کہ اللہ تعالیٰ کا قانونِ مُکافاتِ عمل غالب آنے والا -ظالموں کو قرارِ واقعی سزا دینے والا ہے ۔
</item><item>(اس شکیب رُبا و زہرہ گداز دن کا تصور کرو ) جس روز یہ زمین (Earth) کسی اور زمین سے بدل دی جائے گی اور آسمانوں کو بھی تبدیل کر دیا جائے گا ۔ پھر کُل افرادِ نسلِ انسانی (Mankind)، اپنے ظاہری و باطنی احوال و ظُروف کے ساتھ ) یکتا و صاحبِ سطوت اللہ تعالیٰ کے حضور حاضر ہوجائیں گے۔
</item><item>اور اُس روز مجرموں(یعنی مشرکوں، کافروں، انسانی حقوق غصب و سلب کرنے والوں، ظالموں ، گناہگاروں، نیز وقت کے فرعونوں، ہامانوں، قارونوں اور آزروں ) کو اکٹھے زنجیروں میں بندھے ہوئے دیکھو گے (Bound together with fetters)۔
</item><item>اُن کے لباس تارکول ، گندھک وغیرہ کے ہوں گے اور ان کے چہروں پر آگ چھائی ہوگی (یہ سب ان کے اعمالِ سُوء کا نتیجہ ہوگا)۔
</item><item>تاکہ اللہ تعالیٰ (اپنے قوانینِ مُکافاتِ عمل اور سعی و اکتساب کے مطابق) ہر شخص کو جواُس نے حسنات یا سیِّآت سے کمایا ہے ، اس کا صلہ دے۔ یقین مانو کہ اللہ تعالیٰ بہت جلد اعمال کا حساب چُکانے والا ہے۔
</item><item>یہ قرآن حکیم کل بنی نوعِ انسان کے لیے دعوت حق ہے تاکہ ان کو اس سے متنبہ کیا جائے اور انھیں اس حقیقت کا علم ہوجائے کہ یقینا فقط اللہ تعالیٰ ہی معبود و حکم یکتا ہے ( اور کوئی نہیں) ؛ نیز اہلِ عقلِ سلیم اس سے عبرت و حکمت حاصل کریں گے ۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(رب ِ رحمن کا ارشادہے ) : الف لام را ۔ یہ آیات (جو میرے قوانین و احکام اور تعلیمات و ہدایات پر مشتمل ہیں، میری ( کتاب اور قرآن (نمبر ۱) کی ہیں ، جو ان کوواضح و بلیغ طور پربیان کرنے والا ہے (اصطلاحِ قرآنی میں ان کی احسن، یعنی جامع و مانع تفسیر ہے؛ الفرقان ۲۵:۳۳) ۔ حواشی نمبر ۱ - الکتاب اور قرآن رب رحمن کی ایک ہی وحی و تنزیل کے دو نام ہیں ۔ وجہ تسمیہ یہ ہے کہ پیغمبر اعظم و آخر صلی اللہ علیہ وسلم پر جو وحی و تنزیل ہوتی تھی، وہ ملفوظی و مکتوبی تھی، اس وحی کی طرح نہیں تھی، جو نحل یا شہد کی مکھی پر ہوتی ہے۔ الکتاب و قرآن کے الفاظ میں یہ بصیرت افروز نکتہ بھی مضمر ہے کہ اللہ تعالیٰ کی یہ آخری کتاب ہر زمان و مکان میں مخطوطوں ، نسخوں ، پاروں وغیرہ وغیرہ کی شکل میںکثرت سے اس کی اِشاعت ہوگی۔ اسی طرح یہ انتہائی کثرت سے حفظ کی جائے گی اور پڑھی جائے گی، اسی لیے قرآن سے موسوم کی گئی ہے۔
</item><item>اللہ تعالیٰ کے قوانین و احکام او رتعلیمات و ہدایات کو ماننے سے انکار کرنے والے ( مسلمان ہوں یا غیر مسلمان ، جب اپنے اعمالِ سُوء کا انجام دیکھیں گے تو (حسرت سے آرزو کریں گے کہ کاش ہم (سچے) مسلم ہوتے ، یعنی اللہ تعالیٰ کے کل قوانین و احکام اور تعلیمات و ہدایات کو تسلیم بالیقین کرکے ان پر عمل کرنے والے ہوتے ۔
</item><item>ان (سگانِ دُنیا ) کو خور و نوش اور عیش و عشرت کرنے دو ، نیز باطل اُمیدان کو بہلاوے دیتی رہے (Let the false hope beguile them ) ۔ عنقریب ان کو(ا پنے تغافلِ مجرمانہ کا مآل) معلوم ہوجائے گا ۔
</item><item>لہٰذا ہم نے کسی قوم کو عین اس وقت بن آئی موت (Sudden death) مرنے دیا ہے جب (ہمارے قوانینِ استبدال و استخلاف اور احترامِ آرزو کے مطابق) اس کی ہلاکت شُدنی ہوچکی تھی (نمبر ۲) ۔ حواشی نمبر ۲ - یاد رہے کہ اللہ تعالیٰ اپنے جمالیاتی ۔ تخلیقی شاہکاروں (= انسانوں) کا بالخصوص ربِّ رحمن و رحیم ہے، لہٰذا ان سے غایت دجہ محبت و شفقت رکھتا ہے ۔ یہ اس کی غیر مبدل سنتِ حسنہ ہے کہ وہ اپنے قوانین ِ مجازات و احترامِ آرزو اور قانونِ استبدال و استخلاف کے مطابق کسی مُردہ دل قوم کو صرف اُسی صورت میں اور اُسی وقت بن آئی موت مرنے دیتا ہے ، جب اس میں اپنے حد سے زیادہ جرم و ظلم کے نتیجے میں مزید جینے کی سچی آرزو نہیں رہتی ؛ دوسرے، اس کے زندہ رہنے کا کوئی جواز باقی نہیں رہتا۔ اللہ تعالیٰ چونکہ غیب کا علم رکھتا ہے ، لہٰذا اُسے ہر قوم کی اجل یا بن آئی موت کی ساعتِ معینہ (Ordained moment) کا علم ہوتا ہے۔
</item><item>(یہ بات یاد رہے کہ) کسی قوم میں بن آئی موت کی ساعتِ معینہ سے پہلے ہلاک ہوجانے کا مقدور ہے نہ بعد میں(وجہ یہ ہے کہ قوانینِ الٰہیہ اٹل ہیں) ۔ حواشی نمبر ۳ - قوانینِ الٰہیہ کے لیے دیکھیے مقدمہ حُسن قرآن۔
</item><item>اور (مشرکوں اور کافروں نے نبی اکرم صلی اللہ علیہ وسلم کو باندازِ تحقیر و استہزاء مخاطب کرکے) کہا: ’’اے وہ شخص جس پر ’’الذکر‘‘ یعنی یاد دہانی کرانے والے قرآن (نمبر ۴) (Reimnder-the Quran) نازل ہوا ہے، یقینا تُو دیوانہ (Insane)ہے ۔ حواشی نمبر ۴ - الذِّکر سے مراد یہ ہے کہ بنی نوع انسان نے روزِ الست و بلیٰ اللہ تعالیٰ کی توحیدِ اُلوھیت و ربوبیت کا جو اقرار کیا تھا، اس کی یاددہانی کرانے والا قرآن حکیم۔
</item><item>اگر تُو سچوں میں سے تھا (یعنی اگر تُو سچا نبی ہے ) تو ایسا کیوں نہیں کرتا کہ ہمارے پاس فرشتے (Angels) لے آئے؟
</item><item>(انھیں معلوم ہونا چاہیے کہ ) ہم فرشتے صرف اور فقط کسی غایتِ حقیقی(Real purpose) کے لیے نازل کیا کرتے ہیں اور (اگر ہم نے فرشتوں کو نازل کیا تو پھر ان کا کام تمام ہوجائے گااور ) اُنھیں ہرگز مہلت (Respite) نہیں دی جائے گی ۔
</item><item>(ربِّ رحمن کس شانِ جلالت (نمبر ۴) و قدرت (نمبر ۵) سے اپنے جمالیاتی۔ تخلیقی فعلیت کے شاہکاروں (Master piece of His aesthetic-creative activity ) میں اس حقیقت کا ایقان پیدا کرنے کی خاطر فرماتے ہیں ): ہم نے اس الذکر ، یعنی قرآن حکیم (نمبر ۶) کو پیغمبر اعظم و اآخر ؐ کے قلبِ مبارک پر بذریعۂ وحی) نازل فرمایا ، اور ہم خود اس کی حفاظت کرنے والے ہیں (تاکہ یہ لفظی ، موضعی اور معنوی تحریف اور زمانے کے دستبرد سے مصئون اور قائم و دائم رہے ؛ نیز اس کا کثرت سے ذکر ہوتا رہے ، یعنی یہ کثرت سے پڑھا اور لکھا جائے )(نمبر ۷)۔ حواشی نمبر ۴ - جلالت (Sublimity) ، نمبر ۵ - قدرت (Over-whelming might) نمبر ۶ - الذِّکر کی اصطلاح کا استعمال یہاں اعجازاتِ قرآن میں سے ہے ۔ دلیل یہ ہے کہ یہ اصطلاح اس جگہ گنجینۂ معانی بن گئی ہے ۔ مثال کے طور پر ،الذِّکرسے یہاں مُراد قرآن حکیم ہے؛ او رقرآن کے معانی ہیں بار بار اور بکثر ت پڑھی جانے والے کتاب ؛ نیز جس کتاب کا چرچا اقصائے عالم میں خوب ہو اور ہمیشہ ہوتا رہے ۔ علاوہ ازیں، قرآن مجید اس لحاذ سے بھی الذِّکرہے کہ یہ بنی نوع انسان (Mankind) کو اس واقعیت کی یاد دلاتا ہے کہ عالمِ دہرمیں جملہ نفوسِ انسانی نے روزِ الست و بلیٰ ربُّ العٰلمین کے استفسار کے جواب میں اُس کی توحید ِ اُلوھیت و ربوبیت کا اقرار کیا تھا اور اس کی شہادت بھی دی تھی۔ نمبر ۷ - چودہ سو برس پہلے قرآن مجید نے یہ دعویٰ کیا تھا ، جو سچا ثابت ہوا ہے ۔ اس کے باوجود منکرانِ قرآن کا قرآن مجید کو من جانب اللہ تسلیم نہ کرنا ، ظلمِ عظیم و جہلِ مرکب نہیں تو کیا ہے؟
</item><item>اور (اے پیغمبرؐ! یہ تاریخی واقعیت ہے کہ ) ہم نے آپ سے پہلے بھی (ماضی میں) گذشتہ گروہوں میں رسول بھیجے تھے۔
</item><item>لیکن ایسا کبھی نہیں ہوا کہ اُن کے پاس کوئی رسول آیا ہو اور اُنھوں نے اس کو ہدفِ استہزاء نہ بنایا ہو، یعنی انھوں نے اس کی ضرور ہنسی اُڑائی (They did mock him) ۔
</item><item>ایسا کرنا، ہمارے قانونِ احترام ِ آرزو کی رُوسے مجرموں کے دلوں میں کُھب جاتا ہے، یعنی پیغمبروں کی ہنسی اُڑانا مجرموں کا شعار بن جاتا ہے ۔
</item><item>ایسے مجرم اس (قرآن ) پر ایمان لانے والے نہیں ، اس لیے کہ متقدمین (The ancients) کی یہی روشِ فکر و عمل رہی ہے۔
</item><item>اور اگر ہم ان کے لیے (معجزے کے طور پر ) آسمان کا کوئی دروازہ کھول بھی دیں، یعنی اُن کے لیے اُوپر جانے کا راستہ بنا بھی دیں ، پھر روزِ روشن میں اس میں چڑھنے بھی لگ جائیں۔
</item><item>تو (ایمان لانے کے بجائے یہی ) کہیں گے کہ یقینا ہماری نظر بندی کر دی گئی ہے بلکہ ہم سب لوگوں پر جادو کر دیا گیا ہے(We have been bewitched people )۔
</item><item>اور ہم ہی نے آسمان ، یعنی اوپر فضا میں بروج (Bastions یا The Signs of the Zodiac ) بنائے اور اُنہیں اہلِ نظر کے لیے مزین کردیا (نمبر ۸) (Made them picturesque) ۔ حواشی نمبر ۸ - اس آیۂ جمیلہ سے مقصود ایک طرف اللہ تعالیٰ کی کریمانہ جمالیاتی۔ تخلیقی فعلیت کی جانب توجہ دلانا اور دُوسری طرف نجوم پرستی اور جوتش (Astrology) کی تردید کرنا ہے۔
</item><item>اور نظامِ بروج کو ہر مردود و سرکش و شیطان یا ہر عُنصر افلاکی (Celestial element) کی خلل اندازی ) سے محفوظ و مصئون کر دیا ہے۔
</item><item>پھر بھی اگر ان میں سے کوئی اس نظام میں خرابی پیدا کرنے لگتا ہے (نمبر ۹) تو (اُسے ایسا کرنے سے باز رکھنے اور مار بھگانے کے لیے خود بخود) ایک شعلۂ درخشاں اس کے پیچھے لپکتا ہے۔ حواشی نمبر ۹ - اِسْتَرَقَ السَّمْعَ : عربی محاورے میں اس کے معانی ہیں : کسی جگہ یا نظام میں خرابی پیدا کرنا ۔
</item><item>اور (یہ ہماری جمالیاتی۔ اِرتقائی تخلیقی فعلیت کا اعجاز ہے کہ ) ہم نے مُدوَّر کُرۂ ارض کو پھیلا دیا ، اور اس میں گراں ڈیل پہاڑ اُستوار کردیے ؛ نیز اس میں ہر قسم کی چیزیں ارتقائی و جمالیاتی انداز میں پیدا کیں ، جو (اپنے قد و قامت ، احوال و ظروف اور افادی اقدار کے اعتبار سے ) متوازن و زیبا (Balancec and beautiful) ہیں۔
</item><item>اور اس زمین میں تمھارے لیے اور ان مخلوقات کے لیے بھی جن کو تم روزی نہیں دیتے ہو، معیشت کے وسائل (Means of sustenance ) فراہم کر دیے ہیں۔
</item><item>اور کوئی چیز ایسی نہیں جس کے ہمارے پاس لا مُتناہی ذخیرے (Inexhaustible treasures and sources) نہ ہوں، لیکن ہم اُسے (مخلوقات کی حاجت و سہولت کے مطابق) موزوں و معین مقدار ہی میں نکالتے اور اُتارتے ہیں(نمبر ۱۰) ۔ حواشی نمبر ۱۰ - اس آیۂ فکر انگیز کا مطلب ہے : اللہ تعالیٰ کا اپنی نعمتوں سے مخلوقات کو بتدریج ضرورت کے مطابق مستفید کرنا ، جیسے پودوں اور درختوں کو ایک ہی بار نہیں، بلکہ بتدریج بار آور کرنا ؛ بارش کا بتدریج برسانا وغیرہ وغیرہ۔
</item><item>اور ہم بر آور ہوائیں (Fecundating winds) ، یعنی آبی بخارات سے لدی ہوئی ہوائیں ) چلاتے ہیں، پھر ان بادلوں یا اُوپر بلندی سے برساتے ہیں، پھر اس پانی سے تمھیں سیراب کرتے ہیں۔ دیکھو! ان آبی ذخائر (جیسے بحر و دریا، ندیوں ، جھیلوں ، نہروں ، چشموں وغیرہ وغیرہ ) کو جمع کرکے رکھنے والے تم تو نہیں ہو (بلکہ ہم ہیں)۔
</item><item>اور صرف ہم ہی ہیں جو اپنے قوانین کے مطابق زندگی اور موت دیتے ہیں(نمبر ۱۱)؛ اور ہم ہی (حقیقت میں) وارث (Inheritors) ہیں۔ حواشی نمبر ۱۱ - موت سے مراد جسم و جاں کی موت بھی ہوسکتی ہے اور معنوی یا رُوحانی موت بھی۔ اس آیۂ بصیرت افروز کا ایک معنیٰ یہ بھی ہے کہ فقط تنہا اللہ تعالی ہی اپنے قوانینِ طبیعی و مابعد الطبیعی او رقانونِ تدبیری کے مطابق نظام حیات و ممات چلا رہا ہے ۔ چنانچہ اس کے سوا کوئی اور اس میں دخل نہیں دے سکتا۔ علاوہ بریں، انسان تنہا اور خالی ہاتھ دُنیا سے رخصت ہوتا ہے ، اور جو کچھ چھوڑ جاتا ہے، رب العزت اپنے قانونِ مشیت و حکمت کے مطابق کسی کو اس کا وارث بناتا ہے۔
</item><item>اور یقینا ہم تمھارے اسلاف ( کے احوال و سیر (نمبر ۱۲) کا بھی علم رکھتے ہیں اور ہمیں بعد میں آنے والوں کے احوال و سیر کا بھی علم (نمبر ۱۳) ہے ۔ حواشی نمبر ۱۲ - سیر : سیرت کی جمع ۔ نمبر ۱۳ - اس آیۂ فکرانگیز کا دوسرا مطلب یہ بھی ہوسکتا ہے کہ اللہ تعالیٰ چونکہ عالم الغیب والشھادۃ ہے، اپنے ان سب بندوں کو جانتا ہے جو خیرات و حسنات کے حصول کے لیے دُوسروں کی بہ نسبت جلد اور بڑھ چڑھ کر حصہ لیتے ہیں اور ان کو بھی خوب جانتا ہے جو اس ضمن میں ان سے پیچھے رہ جاتے ہیں۔ اول الذکر کو قرآن حکیم نے سابقون سے تعبیر کیا ہے (المؤ منون ۲۳:۶۱) ۔
</item><item>دیکھو! یقین مانو کہ تمھارا پروردگار و آقا ہی ہے جو (بروزِ قیامت جزا دینے کے لیے ) ان سب کو یکجا اکٹھا کرے گا ۔ بلا شبہ وہ دانا و بینا اور کمال دانشمندی سے اپنے اُمور سرانجام دینے والا - علم کلی رکھنے والا ہے۔
</item><item>اور واقعہ یہ ہے کہ ہم نے انسان کو (اپنی جمالیاتی و ارتقائی اور تزویجی و غایتاتی تخلیقی فعلیت کے مطابق ساحلِ بحر کے نزدیک ) متغیر و سیاہ کھنکنھاتے سڑے گارے سے پیدا کیا ہے (نمبر ۱۴) حواشی نمبر ۱۴ - تخلیقِ انسان سے متعلق تفصیلات کے لیے دیکھیے مترجم کی کتاب سرگذشتِ فلسفہ ، حصہ اول ص ۳۸۲ ببعد۔
</item><item>نیز اس سے پہلے ہم (جنات کو اپنی تخلیقی سنت کے مطابق) آتشِ سوزاں (Scorching fire) سے تخلقی کر چکے تھے۔ حواشی نمبر ۱۵ - جنات (Jinn) بنی نوعِ انسان سے مختلف اور مشخص غیر مرئی (Invisible) مخلوق ہے۔
</item><item>پھر جب تیرے پروردگار نے ملائکہ یا فرشتوں سے فرمایا: میں متغیر و سیاہ، کھنکھناتے ، سڑے گارے سے بشر کی تخلیق کرنے والا ہوں۔
</item><item>پھر جب میں اُسے سرو قد یا راست قامت (Straight or upright) بنا لُوں (نمبر ۱۶) اور اپنی رُوح ، یعنی نفسِ صفاتیہ (Spirit of Attributes) میں سے (اس کے ظرف کے مطابق) اُس میں ودیعت کر دُوں تو اس کے سامنے سرِ تسلیم خم کردینا۔ حواشی نمبر ۱۶ - سَوَّیْتُہٗ کی اصطلاح کے معانی ہیں : جب نا مکمل اِ نسان اللہ تعالیٰ کی تخلیقی سنت کے مطابق درجہ بدرجہ اپنی خلقی تحسین و تکمیل کرکے راست قامت بن جائے۔ ایسے انسان کے لیے اُس نے بَشراً سَوِیًّا کی تعبیر اختیار کیا ہے (مریم ۱۹:۱۷) ۔
</item><item>چنانچہ (امتثالِ امر میں) سب کے سب فرشتوں نے اجتماعی طور پر سرِ تسلیم خم کر دیا، یعنی اس کی علمی فضیلت اور حقِ خلافت کو تسلیم کر لیا۔ حواشی نمبر ۱۷ - کُلُّھُمْ اَجْمَعُوْنَ۔قرآنِ حکیم کی یہ ترکیبِ لفظی اُس کا اعجازِ بلاغت ہے جس سے یہ مستنبط ہوتا ہے کہ ملائکہ اور رُوح زوجین ہیں، اور ان سب کو یہ حکم دیا تھا۔
</item><item>بجز ابلیس کے ؛ جس نے انسان کی علمی فضیلت و حق خلافت کو تسلیم کرنے سے انکار کر دیا۔
</item><item>اللہ تعالیٰ نے پوچھا: اے ابلیس! تجھے کیا ہوا کہ تُو نے (فرشتوں کی طرح ) انسان کی علمی فضیلت اور حق خلافت کو تسلیم نہیں کیا؟
</item><item>اُس نے جواب دیا : مجھ سے یہ نہیں ہوسکتا کہ میں بشر کی علمی فضیلت اور حق خلافت کو تسلیم کر وں، جسے تُو نے متغیرہ و سیاہ کھنکھناتے سڑے گارے سے تخلیق کیا ہے۔
</item><item>اللہ تعالیٰ نے حکم دیا : تُو اس (زمرہ ملائکہ )سے نکل جا، اس لیے کہ تُو راندۂ درگاہ ہوگیا ہے (You are outcast) ، یعنی تُو میرے قرب و رضوان اور رحمت و مغفرت سے محروم ہوگیا ہے ۔
</item><item>نیز تُو روزِ جزا (Day fo Judgement) تک معلون رہے گا (You shall remain accursed) ، یعنی تُو میرے قرب و رضوان اور رحمت و مغفرت سے محروم رہے گا۔
</item><item>اِس پر ابلیس نے عرض کیا : پروردگارا! مجھے انسان کے روزِ نشاۃِ ثانیہ، یعنی مُردوں کے دوبارہ زندہ ہونے تک مہلتِ زندگانی دے (Reprieve me till the Day of Resurrection) ۔
</item><item>ارشاد ہوا : ’’جا ! تُو مُہلت (Respite) دیے جانے والوں میں سے ہے‘‘ ۔
</item><item>ساعتِ معینہ (Decreed Hour) تک ، یعنی روزِ قیامت تک۔
</item><item>ابلیس بولا: پروردگارا! بدیں وجہ کہ تُو نے مجھے (عمداً) غچا دیا ہے، میں اب دُنیا میں بنی نوعِ انسان کو ( ان کے مشرکان عقائد و رسوم ، اعمالِ سُوء، غیر فطری و قبیح اور حرام خواہشات و اشیاء، الغرض سیِّآت کو اپنی وسوسہ اندازی اور جمالیاتی فریب کاری سے) حسین بنا کر دکھائوں گا ، اور اس طرح ان سب کو ورغلا کر (Seduce) گمراہ کروں گا۔ حواشی نمبر ۱۷ - یہ آیۂ سبق آموز حاسد و متکبر ابلیس کے ذہنی التباس، باطل استدلال اور عداوتِ انسان کی آئینہ دار ہے ۔ اس موضوع پر دیکھیے مترجم کا رسالہ (Treatise) شیطان کا جمالیاتی فریب، فیروز سنز لمیٹڈ لاہور۔
</item><item>بجز ان میں سے جو تیرے مخلص، یعنی موحد و وفادار اور سچے بندے ہوں گے ( ان کو ورغلا نہیں سکوں گا ) (نمبر ۱۸)۔ حواشی نمبر ۱۸ - اس سے مستنبط ہوا کہ شیطان کی پیروی کرنے والے اللہ تعالیٰ کے مخلص بندے نہیں ہوتے؛ شیطان کے جمالیاتی فریب اور بہکاوے سے محفوظ رہنے کے لیے انسان کا مخلص بندہ ٔ اِلٰہ ہونا ناگزیر ہے۔
</item><item>(ابلیس کی یہ بات سُن کر ) اللہ تعالیٰ نے (اِنسان کو اس اصل الاُصول سے ) آگاہ کیا کہ یہ راہِ اخلاص ہی یعنی اِس راہِ اِخلاص پر سفرِ زندگی کرنے والے ہی اپنی آخری منزلِ مقصود پر پہنچ سکتے ہیں، جو میری جنتِ قرۃ العین اور جائے لِقا ہے۔
</item><item>(اللہ تعالیٰ نے ابلیس سے مزید فرمایا :) یقینا میرے جو (مُخلص) بندے ہیں، ان پر تیرا بس نہیں چلے گا ، البتہ اُن پر چلے گا جو راہِ راست چھوڑ کر تیرے کہنے پر لگیں گے۔
</item><item>اور جہنم یقینا ان سب کی جائے وعید ہے۔ دُوسرے لفظوں میں، وہ یقینا جہنم میں جائیں گے، جس کی وعید ان کو دی جاتی رہی ہے۔
</item><item>جہنم کے سات دروازے یا طبقے ہیں (نمبر ۱۹) ، ان (گمراہ و متبعینِ شیطان ) میں سے ہر ایک فرقے کے لیے ایک طبقہ مخصوص ہے (ان کے اعمال کی نوعیت کے مطابق)۔ حواشی نمبر ۱۹ - حضرت علی ؓ سے مروی ہے کہ ابوابِ جہنم سے مراد طبقاتِ جہنم ہیں نہ کہ دروازے ۔ ان طبقوں کے نام یہ ہیں: جہنم لظیٰ ، حُطمۃ، سَعِیر، سَقَر، جحیم ، ھاویہ (تفسیر ابن جریر)۔
</item><item>(بخلاف اس کے ) متقین، یعنی اہلِ آرزو و خشیت باغوں اور جاری چشموں یا آبِ رواں کے درمیان سدا رہیں گے(نمبر ۲۰)۔ حواشی نمبر ۲۰ - جنت قرۃ العین کے حسین و رُوح افزا مناظر اور نظاروں سے جمالیاتی مسرت (Aesthetic bliss)حاصل کرتے ہوئے متقی سدا عالمِ کیف و سرور میں زندگی کریں گے۔
</item><item>(اُن سے کہا جائے گا) طمانیت و سلامتی اور امن و امان کے ساتھ ان (چشموں والے بہشتی باغوں) میں داخل ہوجائو (نمبر ۲۱)۔ حواشی نمبر ۲۱ - یہ آواز فردوسِ گوش ان کے پروردگار کی ہوگی ، جو ہر اہلِ آرزو و خشیت کو فرداً فرداً دی جائے گی (الفجر ۸۹:۲۸- ۳۰)۔
</item><item>نیز اُن کے سینوں، یعنی دلوں سے ہر قسم کی کدورت (Rancour ، جیسے عصبیت ، حسد، کینہ، عداوت وغیرہ وغیرہ) نکال دیں گے ، (نتیجۃً) وہ بھائیوں کی طرح (اُخوت و محبت کے جذبات کے ساتھ شان و شوکت سے نفیس ) تختوں پر( محفل جمائے) ایک دوسرے کے آمنے سامنے رونق افروز ہوں گے۔
</item><item>وہاں اُنھیں افسردگی، رنجوری یا تکلیف چُھو تک نہیں سکے گی اور نہ وہ وہاں سے کبھی نکالے ہی جائیں گے، یعنی وہ جنت میں ہمیشہ ہشاش بشاش زندگی کریں گے ۔
</item><item>(اے پیغمبرؐ) میرے بندوں کو آگاہ کر دو کہ میں اللہ بلاشبہ سیِّآت محو کرنے اور ان سے تحفظ دینے والا - بے حد ترس کھانے، عفو و درگزر کرنے اور بار بار رحمت ارزانی کرنے والا ہوں۔
</item><item>نیز (اُنھیں اس سے بھی متنبہ کر دو کہ ) میرے قانونِ مُکافاتِ عمل کا عذاب بھی بلا شبہ کربناک عذاب (Dolorous doom)ہے۔
</item><item>علاوہ بریں، اُنھیں ابراھیم ؑ کے مہمانوں کی رُوداد بھی بتادیں۔
</item><item>جب وہ مہمان ان کے پاس اندر آئے تو انھوں نے سلام کہا۔ ابراھیم ؑ نے جواب دیا : ’’ہمیں تم سے خدشہ محسوس ہوتا ہے ‘‘(کیونکہ تم اجنبی اور نو وارد ہو )۔
</item><item>انھوں نے جواب دیا : ’’آپ کوئی اندیشہ نہ کریں ؛ ہم آپ کو ایک عالم و دانا بیٹے کی ولادت کی خوشخبری دیتے ہیں‘‘۔
</item><item>ابراھیم ؑ نے جواب دیا : ’’کیا یہ خوشخبری مجھے دیتے ہو، جبکہ مجھے بُڑھاپا آ لگا ہے ۔ پھر کاہے کی خوشخبری دیتے ہو‘‘؟ (یعنی بشارت چہ معنی وارد؟
</item><item>اُنھوں نے جواباً کہا: ’’ہم آپ کو سچی بشارت دیتے ہیں۔ آپ قنوطیت پسندوں (نمبر ۲۲) میں سے نہ ہوں (Be not one of the Pessimists) ۔ حواشی نمبر ۲۲ - قنوطیت کے معنی ہیں : یاسیت یا نا اُمیدی (Despair).
</item><item>(حضرت ابراھیم ؑ نے ) جواب دیا : (میں قنوطیت پسند نہیںہوں؛ اس لیے کہ ) راہِ راست سے بھٹکے ہوئے کے سوا اور کون اپنے پروردگار کی رحمت ، یعنی فضل و کرم سے مایوس (Despair) ہوسکتا ہے ؟ (یعنی نہیں ہوسکتا)۔
</item><item>(اب حضرت ابراھیم ؑ نے ان سے ) پوچھا! اے فرستگانِ الٰہی (O! Messengers of Allah) ! آپ کس مہم پر مامور ہو کر آئے ہیں؟
</item><item>اُنھوں نے جواب دیا کہ ہم ایک مجرم، یعنی مشرک و ظالم قوم کی طرف بھیجے گئے ہیں (تاکہ اُسے نیست و نابُود کر دیں)۔
</item><item>آلِ لوط ؑ، یعنی لوط ؑ کے پیرووں کے سوا؛ ہم یقینا ان (متبعین ) کو بچالیں گے ۔
</item><item>بجز اس کی بیوی کے۔ اس کے متعلق (اللہ تعالیٰ کے قانونِ مُجازات کا) فیصلہ ہو چکا ہے کہ وہ ( اپنی قوم کے ساتھ) پیچھے رہ انے والوں میں سے ہوگی۔
</item><item>پھر جب فرستگانِ الٰہی لُوط ؑ کے متبعین (Adherents) کے پاس پہنچے ۔
</item><item>لُوط ؑ نے کہا: ’’تم اجنبی لوگ ہو ‘‘!(کیا ارادہ ہے؟)۔
</item><item>اُنھوں نے جواب دیا : ہاں (ہم اجنبی لوگ ہیں ، لیکن ) آپ کے پاس اس (عذاب) کی خبر لے کر آئے ہیں، جس کے آنے میں یہ (کافر) لوگ شک کرتے تھے (کہ لا کر دکھائو تو مانیں)۔
</item><item>اور ہم آپ کے پاس شُدنی ( نمبر ۲۳) یعنی ناگزیر امر(نمبر ۲۴) لے کر آئے ہیں ، اور ہم یقینا سچے ہیں۔ حواشی نمبر ۲۳ - شُدنی : (Inevitability) نمبر ۲۴ - ناگزیر امر : (Eventual or inevitable event)۔
</item><item>لہٰذا آپ کچھ رات رہے اپنے گھروالوں کو لے کر (شہر سے) کُوچ کر جائیں؛ لیکن خود اُن کے پیچھے پیچھے چلیں؛ اور آپ میں سے کوئی ایک بھی پیچھے مُڑ کر نہ دیکھے ۔ آپ سب وہاں تک چلتے رہیں، جہاں جانے کا آپ کو حکم دیا گیا ہے۔
</item><item>اور ہم نے لُوط ؑ کو بذریعہ وحی بتا دیا تھا کہ صبح ہوتے ہی ان (مجرموں ) کا استیصال کر دیا جائے گا ، یعنی ان کی جڑیں کاٹ دی جائیں گی (They shall be uprooted) ۔
</item><item>چنانچہ [خوبصورت اجنبیوں کی آمد کا سن پر اِغلام باز (Sodomites) ] اہل شہر مارے خوشی کے (لُوطؑ کے گھر ) آ دھمکے۔
</item><item>(حضرت لُوط کو چونکہ اُن کی عادت و نیت کا علم تھا ، لہٰذا) اُنھوں نے ان سے کہا: یہ نو وارد میرے مہمان ہیں، (ان کے بارے میں ) مجھے رسوا نہ کرو(Disgrace me not) ۔
</item><item>اللہ تعالیٰ کا تقویٰ اختیار کرو، یعنی اس کے قانونِ مُجازات سے ڈرو اور مجھے خجِل یا شرمندہ نہ کرو(Shame me not) ۔
</item><item>اُنھوں نے جواب دیا : ’’کیا ہم نے تمھیں دُنیا جہان کے لوگوں کی حمایت و خیر خواہی کرنے سے منع نہیں کیا تھا ؟‘‘(اب ان کی خیر خواہی کیوں کرتے ہو ؟)۔
</item><item>(بدخُو اہلِ شہر اپنی ہٹ دھرمی سے باز نہ آئے تو لُوط ؑ نے ) کہا: ’’اگر تم نے جنسی فعل کرنا ہی ہے تو میری دُخترانِ قوم موجود ہیں (اُن سے نکاح کرکے اپنی پیاس بجھا لو )۔
</item><item>(میرے نبی ؐ!) تمھاری عمر (نمبر ۲۵) کی قسم ! وہ اپنے جنسی جذبات کی سیاہ مستی میں اندھے ہورہے تھے ۔ حواشی نمبر ۲۵ - لَعَمْرُکَ (تیری عمر کی قسم )۔ اس جملے میں یہ از بس اہم و بصیرت افروز نکتہ مضمر ہے کہ انسان کی زندگی (Life) اور عمر (Age) میں زمین و آسمان کا فرق ہے ۔ دُنیا میں انسان کی عمر لا مُتناہی زندگی (Infinite life) کی محض ایک کسر (Fraction) اور فانی ہوتی ہے؛ لہٰذا انسان وفات پا کر لوٹ کر دُنیا میں نہیں آتا، اور نہ آسکتا ہی ہے کہ یہ اللہ تعالیٰ کا اٹل قانون ہے۔
</item><item>آخرِ کار ، نمودِ سحر ہوتے ہی (At dawn) زلزلے کے ایک ہولناک دھماکے نے اُن کو آلیا۔
</item><item>(ہمارے قوانینِ مُجازات و استبدال کے مطابق ) ان پر (آتش فشاں پہاڑ سے) کھنگروں (Stone of baked clay) کی بارش ہوئی، نتیجۃ ً ، ساری بستی تہہ وبالا ہوگئی۔
</item><item>بلا شبہ اس (تاریخی) واقعہ میں قیافہ شناس لوگوں (Physiognomists) کے لیے عبر ت وحکمت کی نشانیاں (Signs) ہیں ۔
</item><item>اور یہ بستی ابھی تک ایک شاہراہ پر موجود ہے۔
</item><item>بلا شبہ (اس بستی کے آثار ) میں اللہ تعالیٰ کے قوانین پر یقین رکھنے والوں کے لیے عبرت و حکمت کی نشانیاں ہیں۔
</item><item>اور اسی طرح الایکۃ (نمبر ۲۶) کے باشندے بھی ظالم ، یعنی حقوق اِنسانی غصب کرنے والے، ستمگر او رمجرم و مشرک تھے۔ حواشی نمبر ۲۶ - الایکۃ کے لغوی معانی ہیں: بن یا جنگل؛ لیکن یہ اسم معرفہ ہے اور حضرت شعیب ؑ کی قوم یا قبیلۂ مدین کا شہر تھا ۔
</item><item>لہٰذا ہم نے (اپنے قوانینِ مُجازات و استبدال کے مطابق) اُنھیں ان کے کیے کا بدلہ دیا ۔ اور یہ دونوں بستیاں (قومِ لُوط اور الایکۃ کے باشندوں کے شہر) شاہراہِ عام پر واقع ہیں ( ا س لیے ان کے کھنڈرات رہ نوردوں کو صاف دکھائی دیتے ہیں)۔
</item><item>نیز حِجر (نمبر ۲۷) کے باشندوں ، یعنی قومِ ثمود ؑ نے بھی (ہمارے) رسولوں ؑ کو جھٹلایا تھا۔ حواشی نمبر ۲۷ - الحِجر ، قومِ ثمود کے شہر کا نام تھا۔
</item><item>ہم نے اُنھیں اپنے واضح قوانین و احکام دیے تھے، لیکن انھوں نے ان سے اِعراض کیا ، یعنی ان کو درخورِ اعتنا نہ سمجھا (نمبر ۲۸) (Ignored them) ۔ حواشی نمبر ۲۸ - کیا عصرِ حاضر کا یہ شیوہ نہیں ؟
</item><item>وہ پہاڑوں کو تراش کر (حملہ آوروں اور زمانے کے دستبرد ) سے محفوظ گھر (Dwellings) بناتے تھے تاکہ امن و امان سے رہیں ۔
</item><item>پھر بھی (اللہ تعالیٰ کے قانونِ مُکافاتِ عمل سے بچ نہ سکے اور ) علی الصبح ایک ہولناک چیخ (Awful roar) نے اُن کو آلیا ۔
</item><item>نتیجۃً ، اُن کا کیا دھرا اُن کے کچھ کام نہ آیا ۔
</item><item>غور کرو کہ ہم نے افلاک اور زمین (Heavens and Earth) کو، نیز جو بھی ان کے درمیان ہے، یقینا غایتاتی و اِفادی اورجمالیاتی و پائدار اقدار کے ساتھ درجہ بدرجہ تخلیق کیا ہے؛ اور (حساب و جزا کی ) ساعتِ منتظر (Zero Hour)، یعنی قیامت کی گھڑی شُدنی (Inevitable) یعنی ضرور آکر رہے گی؛ لہٰذا (میرے پیغمبراعظم و آخرؐ) آپ (دُشمنانِ اسلام کی حجتِ تردیدی او ردُشنام طرزی سے ) احسن طریقے سے درگزر کریں (Ignore them in a pleasing way) ۔
</item><item>بلا شبہ آپ کا پروردگار اللہ ہی ہے جو عظیم خالق - عالم بالذات و علم کلی رکھنے والا ہے۔
</item><item>دیکھیے! ہم نے آپ کو دُہرائی جانے والی آیات میں سے سات آیتوں کی سورت (الفاتحہ) عطا کی ہے اور قرآن بھی ( جو اللہ کا نظامِ حیات کلی (نمبر ۲۹) علم و حکمت، تزکیہ و تحسینِ اخلاق ، تکمیلِ نُورِ ذاتِ انسانی ، رُشد و ہدایت، احیاء و تقویٰ، جمالیاتی ثروت (نمبر ۳۰) حیات طیبہ ، غایت الغایاتِ حیات ِ اِنسانی اور اعجازِ بیان و بلاغت کی) ارفع و اعلیٰ کتابِ مطالعہ ہے۔ حواشی نمبر ۲۹ - اللہ کے نظام حیات کلی کا مطلب ہے : انفرادی واجتماعی، مادی و معنوی او ردُنیوی و اُخروی زندگی کا نظامِ الٰہی یا نظامِ اسلام۔ نمبر ۳۰ - جمالیاتی ثروت :(Aesthetic riches) ، جیسے طمانیتِ قلب و نفس ، جمالیاتی او رسچی خوشی اور سوز و سازِ عشقِ الٰہی ۔
</item><item>(مشرک فریب دینے کی خاطر ہزار آپ سے کہیں کہ دیکھو بُتوں نے ہمیں کیا مال و منال دیا ہے ؛ لیکن ہم نے آپ کو یہ عظیم و بے بہا اور پائدار نعمتیں عطا کی ہیں ) آپ کو کیا پڑی ہے کہ ان (مشرکوں) میں سے بعض گروہوں کو جو ہم نے متاعِ (غرور(نمبر ۳۱) دی ہے اس پر نظر بھی اُٹھائیں ؟ (وہ بلا شبہ خسارے میں ہیں) ان کے (اہلِ نار ہونے پر ) غم نہ کھائیں، بلکہ اہلِ ایمان پر پہلے سے زیادہ شفقت و رحمت فرماتے رہیں۔ حواشی نمبر ۳۱ - متاعِ غرور: نا پائدار سامانِ مکر و فریب ۔
</item><item>اور آپ برملا اعلان کر دیجیے کہ میں تو اللہ تعالیٰ کے قوانین (نمبر ۳۲) (سے انحراف کے تباہ کُن اثرات ) سے واضح طور پر متنبہ کرنے والا (Plain warner) ہوں ۔ حواشی نمبر ۳۲ - اللہ تعالیٰ کے قوانین کے لیے دیکھیے دیباچہ
</item><item>جیسا کہ ہم نے (اپنے قوانین کے مطابق) دینِ حق یا نظام حیات کلی کا شیرازہ منتشر کرنے والوں پر (عذاب) بھیجا تھا ۔
</item><item>جنھوں نے اپنا قرآن (یا تورات) پارہ پارہ کر دیا تھا،یعنی اس کے بعض قوانین و احکام کو جُزوی طور پر تسلیم کر لیا اور بعض سے کلیتاً منہ موڑ لیا، بلکہ ان کو عملاً جھٹلایا تھا (جیسا کہ عصرِ حاضر کے مسلمانوں کا شیوہ ہے )۔
</item><item>تیرے پروردگار کے قوانین شاہد ہیں کہ ایسے سب لوگوں کے اُن تمام اعمال کا ہم ضرور بالضرور محاسبہ کریں گے ۔
</item><item>جو وہ کرتے تھے۔
</item><item>آپ جس (دعوتِ توحید دینے ) پر مامور ہیں ، اُسے غیر مبہم و واضح طور پر دیتے رہیں، (Proclaim it explicitly)اور شِرک کرنے والوں کی پروا نہ کریں ۔
</item><item>(تسلی رکھیں!) ہم آپ کا تمسخر اُڑانے والوں (Scoffers) سے نبٹنے کے لیے کافی ہیں، یعنی ہمارا قانونِ مُجازات اُن کو کیفر کردار تک پہنچانے کے لیے کافی ہے ۔
</item><item>یہ وہ لوگ ہیں جنھوں نے اللہ (وحدہٗ لا شریک) کے ساتھ دوسرے معبود و حاکم بنا رکھے ہیں ، لیکن اُنھیں جلد (اس شرک کے نتائج و عواقب (Consequences and repercussions= کا پتا مل جائے گا۔
</item><item>ہم یقینا جانتے ہیں کہ جو بول یہ مشرک بولتے ہیں، اُن سے آپ کا سینہ یا دل تنگ ہوتا ہے (Your heart is distressed) ۔
</item><item>لیکن آپ اپنے پروردگار (کے حُسن و احسان ) کی تعریف و ثنا اور (اس کے عاشقانہ فضل و کرم کے ) تشکر و اِمتنان کے ساتھ اپنا وظیفہ رسالت ادا کرتے رہیں اور اس کے حضور سرِتسلیم خم کرنے والے بنے رہیں۔
</item><item>اس طرح اپنے پروردگار وآقا کے قوانین و احکام کے مطابق ناگزیر وقتِ مرگ (Invitable time of death) تک آپ زندگی کرتے رہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اللہ تعالیٰ کا حُکم یا فیصلہ صادر ہُوا ہی چاہتا ہے، لہٰذا اس کے لیے جلدی نہ مچائو؛ یہ لوگ اس کے جو مُعاون و سہیم قرار دیتے ہیں، اس کی ذات ان سے منزہ و وراء الوراء ہے (He is Glorious, Exalted and Pure from any associate) ۔
</item><item>وہی (اپنے قوانینِ تدبیری اور حکمت و مشیت کے مطابق) اپنے بندوں میں سے جس پر چاہتا ہے، فرشتوں کو اپنے اس حکم کے ساتھ وحی دے کر بھیج دیتا ہے کہ لوگوں کو اس حقیقت سے آگا ہ کردو کہ میرے سوا کوئی معبود ، حاکم اور مطاع نہیں، لہٰذا میری طلب و آرزو کرتے اور میرے قانونِ مُکافاتِ عمل سے ڈرتے رہو۔
</item><item>اُس نے سماوی کُروں (= آسمانوں ) اور ارضی کُرے (=زمین) کو حق کے ساتھ ، یعنی جمالیاتی و اِفادی اور پائدار و غایتاتی اِقدار کے ساتھ اِرتقائی انداز میں تخلیق کیا (جو اس کی سُنّت ہے )۔ وہ ان سے ارفع و ماوراء ہے جو یہ لوگ اس کے مُعاون و سہیم قرار دیتے ہیں۔
</item><item>اُسی نے اِنسان کو ( اپنی تخلیقی فعلیت کے مطابق) نُطفے، یعنی مادۂ منویہ کے ایک قطرے سے (From a sperm drop) اِتقائی انداز میں تخلیق کیا ہے (اور کرتا رہتا ہے ) ۔ پھر دیکھو! وہ تیز زُبان نزاع و تکرار کرنے والا بن جاتا ہے ۔
</item><item>اور چوپایوں (The Cattle) کو بھی اُسی نے تخلیق کیا ہے ۔ ان سے تمھیں جاڑے سے بچائو کا سامان اور کثیر منافع (Numerous benefits) حاصل ہوتے ہیں ؛ اور ان میں سے بعض (کا گوشت) تم کھاتے بھی ہو۔
</item><item>اور جب تم اُنھیں شام کو چرا کر (چراگاہوں = Pastures سے ان کے تھانوں پر) واپس لاتے ہو اور صبح کو چرانے کے لیے لے جاتے ہو تو (ان کا نظارۂ خرام میں ) تمھارے لیے جمالیاتی سرور (نمبر ۱) (Aesthetic pleasure) ہوتا ہے۔ حواشی نمبر ۱ - اصل (یا آیت) میں لفظ جَمَال ُ ٗ ہے ۔ جمال اور جلال زوجین اور حسن کی صفات ہیں ۔ لیکن قرآن حکیم نے اپنے اعجاز سے مصطلحہ ٔ جمال کو اس کے معنیٰ و مفہوم میں اس طرح استعمال کیا ہے کہ آیت کو اعجاز بنا دیا ہے( اس موضوع پر فکر انگیز بحث کے لیے دیکھیے مترجم کی کتاب (۱) جمالیاتی، قرآن حکیم کی روشنی میں ؛ (۲) تاریخِ جمالیات ، حصہ اول ؛ (۳) فلسفہ ٔ حُسن (فیروز سنز لمیٹڈ ، لاہور، کراچی)۔
</item><item>نیز یہ چوپائے تمھارے بھاری بوجھ (heavy loads) ، ایسے دشوار گذار ) مقامات (Lands) تک اُٹھا کر لے جاتے ہیں، جہاں تم ان کو اپنی جانیں ہلاک کیے بغیر نہیں لے جاسکتے۔ (اے بنی نوعِ انسان! تمھیں ان عظیم و غیر مترقبہ نعمتوں سے اس لیے نوازا گیا ہے کہ ) تمھارا پروردگار، یقینا بڑا ہی شفقت و نوازش کرنے والا - انتہائی ترس کھانے ، عفو و درگزر کرنے اور بے نہایت کرم کرنے والا ہے۔
</item><item>علاوہ ازیں ، (اسی طرح ) اُس نے (تمھارے لیے) گھوڑے ، خچر(Mules) اور گدھے تخلیق کیے ہیں تاکہ تُم اُن پر سواری کرو، اور وہ تمھارے لیے سامانِ شان وشوکت بھی ہیں؛ نیز (اس کی تخلیقی فعلیت کا سلسلہ جاری ہے اور ) وہ ایسی چیزیں تخلیق کرتا رہتا ہے جن کا تمھیں علم نہیں ۔
</item><item>فلاح و فوز کی راہِ راست کی طرف رہنمائی کرنا ، اللہ تعالیٰ پر ( اپنے جمالیاتی ۔ تخلیقی شاہکاروں سے شدید ترین محبت کے تقاضے کی بناء پر ) لازم ہے، البتہ راہِ راست سے ناکامی و نامُرادی کے راستے بھی نکلتے ہیں۔ چنانچہ اگر اللہ تعالیٰ کا قانونِ احترام آزادی و آرزو نہ ہوتا ) اور ایسا کرنا اس کے قانونِ مشیت و حکمت کے مطابق ہوتا تو وہ تم سب کو (جبراً) جنت کی راہِ راست کی طرف لے جاتا( لیکن اس کے دین یا نظامِ حیاتِ کلی میں آزادی ہے ، جبر نہیں)۔
</item><item>وہی تو (اللہ) ہے جو اُوپر فضا یا بادلوں سے پانی برساتا ہے ، جس میں سے تم پیتے بھی ہو اور اس سے نباتات بھی اُگتی ہیں جہاں تم اپنے مویشی چراتے ہو(Where you feed your cattle) ۔
</item><item>ٓاسی بارش کے ذریعے وہ تمھارے لیے غذا، اور زیتون (Olives) ، کھجوریں ، انگور ، نیز ہر طرح کے ثمرات یعنی ماکولات و مشروبات اُگاتا ہے ۔ یقینا اِس (معجز نما جمالیاتی - افادی تخلیقی فعلیت (نمبر ۳) میں اہلِ فکر کے لیے معرفتِ الٰہی کی بصیرت افروز نشانی (Portent) ہے ۔ حواشی نمبر ۲ - ثمرات: عربی میں اس کے معانی پھل (Fruits) بھی ہیں اور ماکولات و مشروبات (Eatables and drinks) بھی۔ نمبر ۳ - Miraculous aesthetic-beneficial creative activity
</item><item>علاوہ بریں، اُس نے تمھارے لیے شب و روز او رمہر و ماہ کو کام پر لگا رکھا ہے، اور سیارے (= تارے) بھی اُسی کے حکم سے کام میں لگے ہوئے ہیں۔ غور سے دیکھو تو اس (نظامِ سیّارگاں ) میں اہلِ عقل و فکر کے لیے (علم افزا) نشانیاں ہیں ۔
</item><item>اور اُس نے زمین میں جو رنگا رنگ کی Of diverse hues) ، خوبصورت) چیزیں پیدا کی ہیں (ان کا جمالیاتی مشاہدہ (نمبر ۴) (Aesthetic experience = کرو)۔ ان میں بلا شبہ تفکر بالحق کرنے والوں کے لیے (حکمت آموز)نشانی ہے۔ حواشی نمبر۴ - جمالیاتی مشاہدہ سے جمالیاتی حظ و سرور ملتا ہے(دیکھیے مترجم کی کتابیں بالخصوص جمالیات قرآن حکیم کی روشنی میں (۲) تاریخِ جمالیات، (۳) فلسفہ حسن)
</item><item>اور وہ اللہ ہی ہے جس نے سمُندر کو (تمھارے لیے ) قابو کر رکھا ہے تاکہ تم اس سے مچھلیوں کا تروتازہ گوشت کھائو؛ نیز اس سے تم آراستگی و تزئین کی چیزیں (لعل و گوہر، صدف، مونگے وغیرہ وغیرہ) جو تم پہنتے ہو ، نکالو۔ (اے انسان! سمُندر چونکہ تمھارے لیے مسخر کیا گیا ہے، اس لیے) تُو جہازوں کو سمُندر کا سینہ چیرتے ہوئے رواں دواں دیکھتا ہے ۔ اس سے مقصود یہ ہے کہ تم (بحری راستے سے تجارت کے ذریعے ) اللہ کے فضل ، یعنی اس کی فاضل نعمتوں کو تلاش کرو، اور شکر ادا کرو، یعنی ان نعمتوں سے خود بھی استفادہ کرو اور دوسروں کو بھی فائدہ پہنچائو۔
</item><item>دیکھو! اُس نے زمین میں کوہِ گراں، یعنی بڑے بڑے پہاڑ گاڑ دیے تاکہ وہ تمھیں لے کر لرزنے نہ پائے؛ نیز اُس نے دریا (یعنی آبی راستے) اور (بری ) راستے بنا دیے تاکہ تم (ان کے ذریعے) اپنی منزلِ مقصود (Destination) پر پہنچ جائو۔
</item><item>علاوہ بریں (اس مقصد کے لیے اُس نے دیگر) نشاناتِ راہ (Sign-posts) بنا دیے ؛ نیز سیاروں یا تاروں کے ذریعے بھی وہ اپنی راہ و منزل معلوم کرتے ہیں ۔
</item><item>تو کیا جو تخلیق کرتا (Creates)ہے اُس جیسا ہے جو کچھ تخلیق نہیں کرتا؛ (دوسرے لفظوں میں ، اللہ تعالیٰ جو کل موجودات کا خالق ہے ، اپنی کسی مخلوق کے مثل نہیں ہوسکتا ) ۔ پھر تم (یہ حقیقت کے سمجھنے کے لیے اس میں) تفکر بالحق کیوں نہیں کرتے؟
</item><item>ذرا غور کرو کہ اگر تم اللہ تعالیٰ کی نعمتوں یا انعام و اکرام کو گننا چاہو تو ان کا احاطہ نہیں کر سکو گے۔ یقین مانو کہ اللہ تعالیٰ سیِّآت کو محو کرنے اور ان سے تحفظ دینے والا - غایت درجہ ترس کھانے، درگزر کرنے اور رجوع برحمت کرنے والا ہے ۔
</item><item>یاد رکھو ! تم جو کچھ چھپاتے اور چھپا کر کرتے ہو ، اور جو کچھ علی الاعلان کہتے اور کرتے ہو، اللہ تعالیٰ سب جانتا ہے ( اس لیے کہ وہ عالم الغیب والشھادۃ ہے اور اس کے اعمال ساتھ ساتھ اس کے حلقومی کیسٹ میں ریکارڈ بھی ہوتے جاتے ہیں) ۔
</item><item>غور کرو (مُشرک) اللہ (وحدہٗ لا شریک) کے سوا جن ہستیوں کو (استمداد ، حاجت روائی وغیرہ وغیرہ ) کے لیے پکارتے (Invoke) ہیں، وہ کوئی چیز بھی تخلیق نہیں کرسکتیں، بلکہ خود آفریدہ یا مخلوق ہیں (Are themselves created) ۔
</item><item>وہ مُردہ (Dead)یا بے جان (Lifeless) ہیں ، زندہ نہیں (یعنی زندگی کے خواص و صفات جیسے احساس و شعور، عقل و فہم ، سمع و بصر ، قوت ِِ فکر و عمل وغیرہ وغیرہ سے محروم ہیں )؛ نیز اُنھیں تو اِس بات کا بھی علم و اِحساس نہیں کہ وہ کب دوبارہ زندہ اُٹھائے جائیں گے (نمبر ۵)۔ حواشی نمبر ۵ - زیر نظر دونوں آیات میں، ایسی ہستیوں سے مُراد انسان ہیں جو وفات پا چکے ہیں ، اور جن کو مشرک تسمیہ بالباطل (نمبر ۶) اور تاویل بالباطل (نمبر ۷) سے صفاتِ اِلٰہیہ سے موصوف کرتے ہیں؛ نیز یہ حیاتِ انبیآء اور حیاتِ سادات و اکابر کے مشرکانہ عقیدے پر بُرہانِ قاطع ہیں۔ نمبر ۶ - تسمیہ بالباطل : کسی متنفس کو ایسے مسمیّٰ سے موسوم کرنا یا ایسی صفت / صفات سے موصوف کرنا جو اس میں نہ ہوں۔ نمبر ۷ - تاویل بالباطل: کسی لفظ ، اِصطلاح یا آیہ کی غلط تاویل کرنا ؛ غلط مقدمہ قائم کرکے اس کی بناء پر کسی لفظ، اصطلاح، آیہ یا حدیث سے غلط، باطل اور گمراہ کُن نتائج کا اِستنباط،ا ستخراج یا استقراء کرنا۔
</item><item>(اے بنی نوعِ انسان! یاد رکھو) ! تمھارا معبود و حاکم صرف ایک ہی معبود و حاکم ہے (اور وہ اللہ وحدہٗ لا شریک ہے)، لیکن جو لوگ آخرت (Hereafter)، یعنی نشاۃثانیہ اور روزِ حساب و جزا کو تسلیم بالیقین نہیں کرتے ، ان کے قلوب، یعنی دل و دماغ توحیدِ اُلوہیت کا انکار کرتے ہیں؛ اور وہ زعمِ کبریائی میں مُبتلا ہیں، یعنی اپنے آپ کو بڑا اور دوسروں کو حقیر سمجھتے ہیں۔
</item><item>دیکھو! یہ لوگ جو باتیں چھپاتے ہیں اور جو کام چھپ کر کرتے ہیں ؛ اور جو باتیں اور کام کھلم کھلا کرتے ہیں ، اللہ تعالیٰ یقینا سب کچھ جانتا ہے (کیونکہ وہ عالم الغیب والشھادۃ ہے )۔ بلا شبہ وہ تکبر کرنے والوں، یعنی اپنے آ پ کو برا اور دوسروں کو حقیر سمجھنے والوں کو ہرگز پسند نہیں کرتا۔
</item><item>چُنانچہ جب ان سے پوچھا جائے کہ تمھارے پروردگار نے جو (کلام) نازل کیا ہے ، کیسا ہے ؟ تو کہتے ہیں کہ اگلے وقتوں کی بناوٹی کہانیاں ٖ(Fables) ہیں۔
</item><item>اس کے نتیجے میں، قیامت کے روز ان لوگوں کو اپنی کل سیِّآت کا بارِ گراں (Heavy loads) اُٹھانا ہوگا ؛ اور لوگوں کو سیِّآت کے بوجھ کا ایک حصہ بھی ، جنھیں یہ جہالت کے سبب راہِ راست سے بھٹکا رہے ہیں ۔ (دیدۂ عبرت سے ) دیکھو کہ کتنا بھیانک بوجھ وہ اپنے اُوپر لاد رہے ہیں (نمبر ۸)۔ حواشی نمبر ۸ - یہ آیۂ تنذیری علمائِ سُوء، مشائخِ سالوس ، آزری پیروں، وڈیروں ، سردارعوں اور گمراہ رہنمائوں کی عبرتناک حالتِ زار و زبوں کی انتہائی مؤثر تمثیل ہے۔
</item><item>ان سے پہلے بھی (مُشرک ) لوگ اس قسم کی مکارانہ چالیں چل چکے ہیں ۔ اس کا نتیجہ یہ نکلا کہ اللہ تعالیٰ (کے قانونِ مُجازات) نے ان کی (بڑی بڑی ) عمارتوں (Edifices) کی بیخ بُنیاد اُکھاڑ پھینکی، اور چھت اُن کے اوپر آگری، اور یہ عذاب (Scourge) ان پر اس جہت سے آیا ، جدھر سے آنے کا ان کو سان گُمان تک نہ تھا۔
</item><item>بعد ازاں ، قیامت کے روز اللہ تعالیٰ (اپنے قانونِ مُکافاتِ عمل کی رُوسے ) انھیں ذلیل و رُسوا کرے گا او رپوچھے گا :’’کہاں ہیں (تمھارے خود ساختہ ) میرے معاون و سہیم ؟ جن کے بارے میں تم (اہلِ ایمان و توحید ) سے پرخاش رکھتے اور تکرار کرتے تھے‘‘۔ جن لوگوں کو علم عطا ہوا ہوگا، اُس وقت بول اُٹھیں گے : ’’یہ مُنکرانِ توحید و ایمان کی ذلت و رُسوائی اور سُوء ، یعنی کرب و اذیت کا دن ہے ‘‘۔
</item><item>یہ مُنکرانِ ایمان و توحید اپنے نفسوں پر ظلم کرنے والے لوگ ہیں (نمبر ۹) فرشتے انھیں وفات دینے یا ان کی جان نکالنے لگتے ہیں تو وہ (خجالت سے) سر جُھکا لیتے ہیں اور کہتے ہیں : ’’ہم تو اعمالِ سُوء یا ظلم و جرم نہیں کرتے تھے‘‘۔ (فرشتے جواب دیتے ہیں): ’’کیسے نہیں کرتے تھے ؟ یاد رکھو ! اللہ تعالیٰ سب کچھ جاننے والا ہے جو تم کیا کرتے تھے ‘‘۔ حواشی نمبر ۹ - نفسوں پر ظلم کرنے کا مطلب ہے: ان کا حق نہ دینا اور ان سے نا انصافی کرنا۔ حقِّ نفس یہ ہے کہ نفس کو ایمان و توحید او رحُسنِ عمل کی جمالیاتی ثروت دینا اور اُسے مطمئن بنانا ؛ نیز اس سے نا اِنصافی کرنے کا مطلب ہے : کفر و شرک اور اعمالِ سُوء کرکے اس کو خوف و خطر اور غم و الم کی آگ لگانا اور اُسے سَمَندر سرشت بنانا۔
</item><item>اب جہنم کے طبقات میں داخل ہوجائو۔ تمھیں ان میں ہمیشہ رہنا ہے۔ دیکھو ! تکبر کرنے (نمبر ۱۰) ، یعنی اپنے آپ کو بڑا اور دوسروں کو حقیرسمجھنے والوں کا کیسا بھیانک ٹھکانا (Dismal abode) ہے ! حواشی نمبر ۱۰ - قرآن حکیم کی تلمیح میں متکبرین کو ہم فرعونی و ہامانی اور قارونی و آزری سرشت و شعار رکھنے والے لوگوں سے تعبیر کرسکتے ہیں۔
</item><item>بخلاف اس کے ، جب متقیوں یعنی اہلِ آرزو وخشیت سے پوچھا جاتا ہے : ’’تمھارے پروردگار نے جو (کلام ) نازل کیا ہے، کیسا ہے ؟‘‘ تو وہ جواب دیتے ہیں : ’’وہ ‘‘ خیر یعنی رحمت و ہدایت (نمبر ۱۱) ہے۔ جو لوگ حُسنِ عمل اور دوسروں سے احسان (نمبر ۱۲) کرتے ہیں، ان کے لیے اس دنیا میں بھی حسنہ (نمبر ۱۳) ، یعنی طمانیت و مسرت کامیابی اور رحمت و مغفرت ہے اور آخرت کا گھر (جنت قرۃ العین ) اس سے بھی احسن و افضل ہے ۔ دیکھو! اہلِ آرزو و خشیت کا گھر کتنا حسین ہے، یعنی حُسنُ المآب (نمبر ۱۴) ہے ۔ حواشی نمبر ۱۱ - ملاحظہ کریں، کلیدِ لُغاتِ قرآن در حُسنِ تفسیر ، جلد اوّل ۔ نمبر ۱۲ - اِحسان کرنے کا مطلب ہے دوسروں سے مالی تعاون کرنا، ان کی خدمت اور اُن سے حُسنِ سلوک کرنا۔ نمبر ۱۳ - حسنہ : اصطلاحِ قرآن ہے۔ اس کے معانی کے لیے دیکھیے مذکورہ کلیدِ لُغاتِ قرآن۔ نمبر ۱۴ - حُسنُ المآب : دیکھیے آلِ عمران ۳:۱۴ و بمواضع کثیرہ۔
</item><item>(اہلِ آرزو و خشیت کے حسین گھر) سدا بہار باغاتِ جاودانی (نمبر۱۵) (Gardens of Eternity) ہوں گے ، جن میں وہ سدا رہیں گے۔ ان کے دامن میں چشمے رواں دواں ہوں گے اور ان میں وہ جو چاہیں گے اُنھیں ملے گا۔ اللہ تعالیٰ اہلِ آرزو و خشیت کو (اُن کے حسین اعمال کی ) ایسی ہی جزا دیتا ہے۔ حواشی نمبر ۱۵ - متعدد آیات، قرآن کی رُو سے جنّٰت (واحد جنت) کی اصطلاح سے استنباط کر سکتے ہیں کہ جنت کے متعدد اعلیٰ سے اعلیٰ خطے ہوں گے اور اہلِ آرزو و خشیت اپنے مراتب کے لحاظ سے وہاں رہیں گے ۔ لیکن وہاں ان کے ترفع درجات کا سلسلہ ابدالآباد تک جاری رہے گا ۔
</item><item>وہ اہلِ آرزو و خشیت جنھیں فرشتے ان کی ایسی حالت میں وفات دیتے ہیں کہ وہ مطمئن و خوش ہوتے ہیں (یعنی نفوسِ مطمئنہ ہوتے ہیں) تو (پہلے ) انھیں دعائے سلامتی دیتے اور پھر کہتے ہیں کہ اُن حسین اعمال کی بدولت جو تم کرتے تھے، جنت میں داخل ہوجائو۔
</item><item>یہ (مُشرک) لوگ اس کے سوا کس بات کا انتظار کر رہے ہیں کہ اُن کے پاس فرشتے(اُتر) آئیں( اور ان کا کام تمام ہوجائے ) ، یا (قوانینِ مُجازات و استبدلال کے مطابق) تیرے پروردگارکا فیصلہ صادر ہوجائے ( اور وہ مبتلائے عذاب ہوجائیں )۔ ان کے اَسلاف یا ان سے پہلے لوگوں کی بھی یہی روِش تھی ۔ یاد رکھو! اللہ تعالیٰ نے (جو ربِّ رحمن و رحیم ہے ) ان پر قطعاً ظلم نہیں کیا ، بلکہ وہ اپنے نفسوں پر خود ظلم کرتے تھے ، یعنی کفر و شرک اور ظلم وعُدوان کرکے اپنے نفسوں کو رہینِ خوف و حُزن بناتے اور ان کو سیِّآت کی آگ لگاتے رہتے ہیں۔
</item><item>چنانچہ جو اعمالِ سُوء وہ کیا کرتے تھے (ردِّ عمل کے طور پر ) ان کے غم انگیز و آتشیں اثرات (نمبر ۱۶) ان کے قلوب پر مرتب ہوگئے؛ اور اُسی عذاب نے ان کا احاطہ کر لیا ، جس کا وہ مذاق اُڑاتے تھے(The scourge at which they scofted, encompassed them) ) ۔ حواشی نمبر ۱۶ - اس آیۂ تنذیری میں لفظِ ’’سیِّآت‘‘آیا ہے ۔ اصطلاحِ قرآنی میں اعمالِ سُوء کے اثرات کو ’’سیِّآت کہتے ہیں ، جس کے معانی ہیں : غم انگیز و آتشیں اثرات۔ سیِّآت کی ضد و نقیض حسنات ہے؛ اس کے معانی ہیں ، اعمالِ صالحہ کے طمانیت آفرین و مسرت انگیز اثرات۔
</item><item>غور کرو! جو لوگ شرک کرتے ، یعنی (دُوسروں کو ) اللہ تعالیٰ کے مُعاون و سہیم قرار دیتے ہیں ، کہتے ہیں کہ اگر اللہ تعالیٰ چاہتا تو ہم اور ہمارے اسلاف (باب دادا) اس کے سوا کسی او رہستی کی عبادت(نمبر ۱۷)، یعنی حمد و ثنا ، پرستش و طاعت اور فرماں بردراری و بندگی نہ کرتے، اور نہ اس کی اجازت کے بغیر کسی چیز کو حرام یا ممنوع ہی قرار دیتے ؟ (یہ ان کا منطقی مغالطہ Logical fallacy = ہے) (نمبر ۱۸) ۔ ان کے اسلاف کی بھی یہی روِش تھی ۔ کیا (ہمارے پیغمبروں ؑ پر (ہمارے قوانین و احکام اور تعلیمات ) کے واضح و غیر مُبہم اِظہار و ابلاغ (Expression and Commuication) کے سوا (ان پر عمل در آمد کرانے کی ) بھی ذمے داری ہے؟(یعنی نہیں ہے )۔ حواشی نمبر ۱۷ - عبادت، قرآنِ حکیم کی از بس اہم وسیع المعانی اِصطلاح ہے؛ اس میں محبت و ذکر ، حمد و ثنا، پرستش و بندگی اور اِستمداد و اِستعانت کا مفہوم پایا جاتا ہے۔ نمبر ۱۸ - مشرکوں کا یہ عذر دراصل ان کا منطقی مغالطہ ہے ۔ کیا وہ نہیں جانتے کہ اللہ تعالیٰ نے انسان کی مرضی سے ہی اُسے فکر و عمل اور انتخاب کی آزادی ودیعت کر رکھی ہے ، اور وہ (اللہ ) اس امانتِ آزادی کا احترام کرتا ہے ۔ دلیل اس کایہ ارشا دہے: لَااِکْرَاہَ فِی الدِّیْنِ (البقرہ ۲:۲۵۶؛ دین، یعنی نظامِ حیاتِ کلی اختیار کرنے میں جبر روا نہیں ہے (بلکہ آزادی ہے )۔ یہ اس کا قانونِ اِحترامِ آرزو و آزادی ہے ۔
</item><item>یہ واقعہ ہے کہ ہم نے (دُنیا میں ) ہر اُمت میں (اپنا) پیغمبر بھیجا (اور ان سب کی دعوت یہ تھی کہ ) اللہ تعالیٰ کی عبادت کرو، یعنی صرف اُسی کی حمد و ثنا، پرستش و بندگی او رذکر کرو، نیز فقط اسی کی امداد و حاجت روائی کے لیے پکارو ؛ مگر طاغوت ، یعنی وقت کے فرعونوں ، ہامانوں، قارونوں ، آزروں ، شیطان شرست مذہبی و سیاسی اور ثقافتی رہنمائوں ، وڈیروں ، سرداروں ، خوانین وغیرہ وغیرہ (کی عبادت کرنے) سے بچو ۔ ہُوایہ کہ ان میں سے بعض کو اللہ تعالیٰ نے (اپنے قانونِ تقویٰ و ہدایت کے مطابق) راہِ راست پر لگادیا ، اور بعض پر گمراہی ثابت ہوگئی۔ لہٰذا (اے بنی نوعِ انسان!) دُنیا میں سیاحت بالحق کرو اور (دیدۂ بینا سے ) مشاہدہ کرو کہ اللہ تعالیٰ کی توحیدِ اُلوھیت و ربوبیت کی تکذیب کرنے والوں کا کیسا (عبرتناک ) انجام ہوا ! ۔
</item><item>(پیارے نبی ؐ!) آپ خواہ کتنی زیادہ طلب وآرزو کریں کہ یہ لوگ ہدایت پائیں، یعنی راہِ راست پر سفرِ زندگی کرکے اپنی آخری منزلِ مقصود پر پہنچ جائیں جو جنت ہے (مگر وہ ہرگز ہدایت نہیں پائیں گے) ۔ وجہ یہ ہے کہ اللہ تعالیٰ کا قانونِ تقویٰ و ہدایت یہ ہے کہ جو لوگ دیدہ و دانستہ راہِ راست سے بھٹک جاتے ہیں وہ انھیں (ان کی آرزو کے مطابق) راہِ راست پر نہیں لگاتا ؛ اور نہ اُن کا کوئی مددگار ، شفیع وغیرہ وغیرہ ہی ہوتا ہے ۔
</item><item>نیز یہ لوگ بڑے وُثوق سے اللہ کی پکی قسمیں (نمبر ۱۹) کھا کھا کر کہتے ہیں کہ جو لوگ مر جاتے ہیں اللہ تعالیٰ انھیں دوبارہ زندہ کرکے نہیں اُٹھائے (نمبر ۲۰) گا (کیوں نہیں ؟) وہ ضرور مُردوں کو دوبارہ زندہ کرے گا۔ یہ اللہ تعالیٰ کا (اٹل ) وعدہ ہے، جو اُس نے اپنے اُوپر لازم (Binding) کر رکھا ہے ؛ لیکن بنی نوعِ انسان (Mankind) میں سے اکثریت اُن کی ہے جو (حقیقت کا ) علم نہیں رکھتے۔ حواشی نمبر ۱۹ - Swear solemnly by Allah. نمبر ۲۰ - Allah would not raise them up alive again.
</item><item>(نشأۃِ ثانیہ کا ایک مقصد یہ بھی ہے کہ ) وہ ان پر اس بات کی حقیقت آشکارا کردے جس میں وہ اختلاف کرتے رہے ہیں ، اور اللہ کے دین یا نظام ِ حیاتِ کلی کو ماننے سے انکار کرنے والوں کو معلوم ہوجائے کہ وہ تکذیبِ دین کرنے والے جھوٹے تھے۔
</item><item>جب ہم کوئی شے کرنے کا ارادہ کرتے ہیں تو اُسے بس حکم دیتے ہیں کہ ’’ہوجا ‘‘ تو وہ ہوجاتی ہے (نمبر ۲۱)۔ حواشی نمبر ۲۱ - کُنْ فَیَکُوْنُ کی حقیقت سمجھنے کے لیے مقدمے میں قوانینِ اِلٰہیہ اور اس عُنوان کے تحت قانونِ کُن فیکون کا مطالعہ بالحق کریں ۔
</item><item>جن (مسلمانوں ) پر ظلم ہوا ، یعنی ان کے انسانی حقوق غصب و سلب کر لیے گئے اور ان پر جور و ستم روا رکھا گیا اور انھوں نے اللہ (کے دین یا نظامِ حیاتِ کلی ) کے لیے گھر بار چھوڑ کر نقلِ مکانی کی (Emigrated) ، تو ہم اُنھیں اس دُنیا میں حسین مقام دیں گے اور حیاتِ اُخروی کا اجر اس سے عظیم تر و ارفع ہے (جو انھیں ملے گا ) ۔ کاش مُنکرانِ حق کو اس حقیقت کا علم الیقین ہوتا (تو وہ ظالم نہ ہوتے)۔
</item><item>یہ مہاجر وہ ہیں جنھوں نے راہِ حق میں حوصلہ و پا مردی سے تکالیف و مصائب برداشت کی ہیں اور استقامت دکھائی ہے (Who have persevered in patience and have been steadfast) اور ہر حال میں اپنے پروردگار ( کی رحمت و نُصرت ) پر بھروسہ رکھتے (Rely)ہیں ۔
</item><item>(اے پیغمبرِ اعظم و آخر ؐ !) یہ واقعہ ہے کہ ہم نے آپ سے پہلے صرف مردوں ہی کو رسول یا پیغمبر بنا کر بھیجا ہے (عورتوں وغیرہ کو نہیں)، جن کی طرف ہم وحی (و تنزیل) بھیجتے تھے۔ (اے مُنکرانِ رسول! ) اگر تمھیں اس (تاریخی واقعیت ) کا علم نہیں تو اہلِ علم (یا اہلِ کتاب کے علُماء ) سے دریافت کر لو۔
</item><item>(ہم نے اپنے پیغمبروں ؑ کو ) براہینِ قطعیہ او رکتب کے ساتھ بھیجا تھا ؛ نیز ہم نے آپ پر’’ الذکر‘یعنی قرآن (نمبر ۲۲ نازل کیا ہے تاکہ جو کچھ ہم نے بنی نوعِ انسان (Mankind) کے لیے بھیجا ہے (اس کے قوانین و احکام اور تعلیمات کو ) آپ ان کے لیے واضح طور پر بیان کر دیں اور تاکہ وہ ان میں با مقصد غور و فکر کریں (نمبر ۲۳) ۔ حواشی نمبر ۲۲ - الذِّکْرِ سے مُراد کثر ت سے پڑھی جانے اور حفظ ہوجانے والی کتاب قرآن ہے ۔ نمبر ۲۳ - اس آیۂ بصیرت افروز سے مستنبط ہوا کہ قرآن حکیم کل بنی نوع انسان کی رُشد و ہدایت کے لیے ہے اور اس کی آیات میں با مقصد غور و فکر کرتے رہنا ان پر فرض ہے۔
</item><item>کیا جو لوگ بھیانک چالیں چلتے ہیں( ان کے ردِّ عمل اور ) اس شُدنی (= ہونی ) سے اپنے آپ کو مامون (Secure) خیال کرتے ہیں کہ اللہ تعالیٰ (اپنے قانونِ مجازات و تدبیری کے مطابق) انھیں زمن میں دھنسا دے یا ایسی جہت سے ان پر عذاب ٹوٹ پڑے جس کا انھیں سان گمان تک نہ ہو ؟۔
</item><item>یا عذاب اس وقت ان پر گرفت کرے جب وہ (کاروبار وغیرہ وغیرہ میں) دوڑ دھوپ کر رہے ہوں اور اس سے بچنے سے عاجز ہوں۔
</item><item>یا (اللہ تعالیٰ ) اُنھیں پہلے ڈرائے دھمکائے، پھر اپنی گرفت میں لے ۔ یہ اس لیے ہے کہ تمھارا پروردگار نہایت شفقت و نوازش کرنے - بدرجۂ غایت ترس کھانے ، درگذر کرنے ، دلِدّر دُور کرنے اور کثرت سے رجوع برحمت کرنے والا ہے۔
</item><item>کیا بنی نوعِ انسان اللہ تعالیٰ کی مخلوقات کو غور کی نظروں سے نہیں دیکھتے کہ اُن کے سائے دائیں بائیں حرکت کرتے ہوئے اللہ تعالیٰ کے سامنے سجدہ ریز ہوتے ہیں اور عاجز و مطیع بھی ہیں ؟
</item><item>علاوہ بریں ، آسمانوں اور زمین میں کل جاندار اور فرشتے اللہ کے حضور سرِ تسلیم خم کیے اس کے احکام کی تعمیل میں لگے رہتے ہیں (نمبر ۲۴) ، لیکن ہرگز سرکشی نہیں کرتے(نمبر ۲۵) ۔ حواشی نمبر ۲۴ - وَ لِلّٰہِ یَسْجُدُ، یعنی اللہ تعالیٰ کو سجدہ کرنے کا مطلب قرآنِ حکیم کی رُوسے وہی ہے جو ہم نے ترجمے میں دیا ہے۔ نمبر ۲۵ - لَا یَسْتَکْبِرُوْنَ؛ لفظی ترجمہ ہے وہ تکبر نہیں کرتے ؛ لیکن قرآنی اِصطلاح میں اس کامطلب ہے کہ وہ سرکشی یا سرتابی نہیں کرتے ۔ اگلی آیت میں قرآن حکیم نے خود اس کے مفہوم کی وضاحت کر دی ہے۔
</item><item>وہ اپنے پروردگارِ بالا دست ( کی نافرمانی کے بھیانک نتائج سے) ڈرتے ہیں اور اس کے احکام کی بِلا چُون وچِرا) تعمیل کرتے ہیں۔
</item><item>دیکھو! اللہ تعالیٰ نے (بنی نوعِ انسان کو ) حکم دیا ہے کہ (اپنے لیے) دو معبود و حاکم نہ بنائو۔یقین مانو کہ صرف وہی اکیلا معبود و حاکم ہے ۔ لہٰذا مجھی (یعنی میرے ہی قوانین) سے ڈرتے رہو ۔
</item><item>یاد رکھو! جو کچھ آسمانوں او رزمین میں ہے اُسی کی ملکیت ہے (اور اس کے کل بندوں کے تمتع یا استفادے کے لیے ہے ) ؛ اور دین یا نظامِ حیاتِ کلی ہمیشہ کے لیے اُسی کا ہے (لہٰذا اُسی کو اختیار کرنا لازم ہے )۔ تو کیا تم اللہ کے سوا کسی او رہستی یا ہستیوں کا تقویٰ کروگے؟ یعنی ان کی طلب و آرزو کرو گے اور اُن سے ڈرو گے؟
</item><item>ذرا سوچو تو سہی کہ نعمتوں میں سے جو بھی تمھارے پاس ہے، سب اللہ تعالیٰ کی عطا کی ہوئی ہیں ؛ نیز جب کوئی مصیبت تم پر آتی ہے (When distress befalls upon you) تو تم (بے اختیار مدد و درماں کے لیے ) اُسی سے فریاد کرتے ہو(نمبر ۲۶)۔ حواشی نمبر ۲۶ - ایسا کرنا فطرتِ انسانی کا تقاضا ہے، لیکن غیراللہ کو امداد کے لیے پُکارنا غیر فطری اور شرک ہے۔
</item><item>پھر جب وہ تم سے مصیبت دُور کر دیتا ہے تو تم میں سے ایک فرقہ معاً اپنے پروردگار کے ساتھ شرک کرنے لگتا ہے، یعنی مشکل کشائی میں اپنے پروردگار کے سوا دوسری ہستیوں کو بھی شریک یا معاون ماننے لگتا ہے۔
</item><item>اس طرح ہم نے جو نعمتیں اُنھیں دی ہیں ، ان کا کفران یا ان کی نا شُکری کرکے دیکھ لیں۔ (مشرکو!) اچھا تو اُٹھا لو چند روز فائدہ! عنقریب تم (شرک و کفرانِ نعمت کا انجام ) معلوم کر لوگے۔
</item><item>علاوہ بریں، ہم (مشرکوںکو ) جو روزی دیتے ہیں، اس کا ایک حصہ وہ (اپنے معبودانِ باطل) کے لیے وقف کر دیتے ہیں جن کو اِس (حصے ) کا علم تک نہیں ہوتا، یا جن کی (حقیقت ) کا مشرکوںکو علم نہیں ہوتا۔(مشرکو!) اللہ کی قسم (By Allah)! تم جو افترا کرتے تھے، اس کے لیے ضرور تمھاری باز پُرس ہوگی (You shall be certainly called to account, what you used to invent) ۔
</item><item>نیز مُشرک اللہ تعالیٰ سے بیٹیاں منسوب کرتے ہیں (Assign to Allah)، (حالانکہ ) وہ (ان ، یعنی اولاد سے) مُنزہ و پاک اور بے احتیاج و ماوراء ہے؛ اور خود اپنے لیے (بیٹے) چاہتے ہیں ، جو اُن کی دلپسند ہیں ۔
</item><item>چنانچہ جب اُن میں سے کسی ایک کو (ولادت ِ ) بیٹی کی خبر سنائی جاتی ہے تو (غم و غصہ کے مارے) اس کا چہرہ سیاہ پڑ جاتا ہے ( یا اس کے چہرے پر سیاہی چھا جاتی ہے ) او روہ شکستہ خاطر (Down-hearted) ہوجاتا ہے۔
</item><item>وہ اس غم انگیز خبر بد کے سبب اپنے لوگوں سے منہ چھپاتا پھرتا ہے ۔ سوچتا ہے کہ ذلت برداشت کرکے اُسے زندہ رکھے یا مٹی کے اندر گاڑ دے (یعنی اُسے زندہ دفن کر دے ) ۔ دیکھو! کتنا بُرا فیصلہ ہے جو وہ کرتے ہیں (نمبر ۲۷) ۔ حواشی نمبر ۶۷ - یہ فیصلہ کہ اللہ تعالیٰ کی بیٹیاں ہیں۔
</item><item>مُنکرانِ آخرت کی، یعنی جو لوگ روزِ قیامت، نشاۃثانیہ اور روزِ حساب و جزا کو تسلیم بالیقین نہیں کرتے، ان کی تمثیل (Similitude) یا سرشت (Disposition) بڑی گھنائونی ہے ۔ بخلاف اس کے، اللہ تعالیٰ کی تمثیل یا فطرت (Nature)احسن و ارفع ہے؛ او روہ سطوت و صولت رکھنے والا - نہایت دانشمند اور کمال دانشمندی سے اپنے اُمور سر انجام دینے والا ہے۔
</item><item>ذرا سوچو تو سہی کہ اگر اللہ تعالیٰ بنی نوعِ انسان پر ان کے ظلم کی بناء پر ، (یعنی ان کے اپنے نفس او ردوسروں کے حقوق سلب اور کفر و شرک کرنے پر فی الفور ) گرفت کرتا تو رُوئے زمین پر ایک بھی جاندار(Creature) کو زندہ نہ چھوڑتا (یعنی ظالموں کو فنا کر دیتا )؛ لیکن وہ (اپنے قانونِ اِمہال کی رُوسے ) ایک مدتِ معینہ (An appointed term) تک انھیں مہلت (Respite) دیتا رہتا ہے ۔ پھر جب (ان کی ہلاکت کا ) وقتِ مقرر آپہنچتا ہے تو وہ نہ تو ایک لمحہ پیچھے رہ (کر بچ) سکتے ہیں، اور نہ (اس سے ) آگے نکل کر (بچ ) سکتے ہیں۔
</item><item>نیز وہ اللہ تعالیٰ سے وہ کچھ منسوب کرتے ہیں (Attribute to) ، جسے خود نا پسند کرتے ہیں۔ ان کی زُبانیں جھوٹ بولتی ہیں کہ اُن کے لیے حسنہ،یعنی عیش ہی عیش ہے ۔ لازماً اُن کے لیے آتشِ جہنم ہے ، اور یقینا وہ سب سے پہلے اُس میں پہنچائے جائیں گے۔
</item><item>(میرے پیغمبرِ اعظم و آخر ؐ) اللہ تعالیٰ شاہد ہے ہم نے آپ سے پہلے اُمتوں، یعنی اقوامِ عالم میں اپنے رسول بھیجے ، لیکن شیطان نے (اپنے جمالیاتی فریب سے ) ان قوموں کو اُن کے (اعمالِ سُوء کو خوشنما و خوبصور ت بنا کر دکھایا ( اور وہ اس نظر فریب دھوکے میں ماری گئیں) ۔ چنانچہ اب بھی وہی، یعنی شیطان ان کا سرپرست (Patron) بنا ہوا ہے ۔ (اس کے نتیجے میں ،گذشتہ اقوام کی طرح) انھیں بھی کربناک عذاب سہنا پڑے گا۔
</item><item>ہم نے آپ پر الکتاب (قرآن عظیم) محض اس لیے نازل کی ہے کہ جن مسائل میں لوگ اختلاف کرتے ہیں، ان کی حقیقت اُن پر آشکارا کر دیں ؛ نیز یہ اہلِ ایقان و اِذعان کو ہدایت (Guide)، یعنی فوز و فلاح اور جنت کی راہِ راست دکھانے والی اور رحمت یا دُنیوی و اُخروی حسنہ سے مستفیض کرنے والے ہے۔
</item><item>دیکھو! اللہ تعالیٰ ہی بادلوں سے پانی برساتا ہے اور اس کے ذریعے مُردہ یا بنجر ہوجانے والی اراضی کو زندہ یا زرخیز کرتا ہے (He quickens the land ) ۔ بلا شبہ اس (یعنی اللہ تعالیٰ کی اسی معجزاتی تخلیقی فعلیت )میں گوشِ حق نیوش رکھنے والوں کے لیے بصیرت افروز بُرہان ہے۔
</item><item>دیکھو! مویشیوں میں تمھارے لیے عبرت، یعنی کایا پلٹ کر دینے والا سبق ہے ۔ ہم ان کے پیٹوں (Bellies) میں جو ہے، اس سے تمھارے لیے گوبر (Refuse) او رلہو کے درمیان میں سے خالص، یعنی پاک و منزہ دودھ نکلانتے ہیں، (جو پینے) والوں کے لیے نہایت خوش گوار (Paltable) ہے ۔
</item><item>(انسانو! ) غور کرو کہ تم کھجوروں اور انگوروںکے پھلوں سے (قبیح) مُسکرات Intoxicants)، شراب سمیت تمام نشہ آور چیزیں) بناتے ہو، بخلاف اس کے، حسین غذابھی حاصل کرتے ہو (نمبر ۲۸)۔ بلا شبہ تمھاری اس فعلیت (Activity) میں عقل و فکر سے کام لینے والوں کے لیے حقیقت افروز دلیل ہے ۔ حواشی نمبر ۲۸ - یہ آیت اپنی بصیرت افروزی و معنوی وُسعت اور ایجازِ بلاغت کی بناء پر اعجازاتِ قرآن میں سے ہے۔ اس میں یہ جمالیاتی نکتہ مضمر ہے کہ سَکراً کے مقابلے میں رِزْقاً حَسَناً لا کر یہ حقیقت آشکارا کر دی گئی ہے کہ شراب سمیت کل نشہ آور چیزیں قبیح (Ugly) ہیں۔
</item><item>غور کرو کہ تمھارے پروردگار نے شہد کی مکھی کو القا کیا (Inspired the bee) کہ پہاڑوں میں، درختوں میں اور ان ٹٹیوں میں جو اس غرض کے لیے بنائی جاتی ہیں ( اپنے ) چھتے (Hives) بنائے۔
</item><item>بعد ازاں، ہر قسم کے پھل پھولوں سے رس چُوس (Suck the juice) ؛ پھر اپنے پروردگار کے مقرر کیے ہوئے طریقے پر کام کرتی چلی جا۔ ان کے اندر سے مختلف رنگوں کا مشروب (Multicoloured drink) نکلتا ہے، جس میں بنی نوعِ انسان کے لیے شفاء (Healing) ہے ۔ بلا شبہ اس واقعیت میں تفکر بالحق کرنے والوں (Those who reflect purposefully) کے لیے (ربوبیت الٰہی کی ) بصیرت افروز دلیل ہے۔
</item><item>دیکھو! اللہ تعالیٰ ہی (اپنی تخلیقی فعلیت کی سنت کے مطابق) تمھیں پیدا کرتا(Creates) ہے۔ پھر تمھیں وفات دیتا ہے ؛ اور تم میں سے بعض گئی گزری عمر، بڑھاپے (Abject old age) تک پہنچ جاتے ہیں؛ نتیجۃً ، وہ جاننے بوجھنے کے بعد انجان بن جاتے ہیں ۔ اصل یہ ہے کہ ایک اللہ تعالیٰ ہی علمِ کلی رکھنے والا (All-Knowing) - ہر شے (نمبر ۲۹) اور اس کے کرنے پر قدرتِ کاملہ رکھنے والا (Almighty) ہے۔ حواشی نمبر ۲۹ - شے اورچیز میں یہ بنیادی فرق ہے کہ شے اُس چیز کو کہتے ہیں جو اللہ تعالیٰ کرنا چاہے۔
</item><item>(اے بنی نوعِ انسان!) سوچو! اللہ تعالیٰ نے تم میں سے بعض کو رزق، یعنی مال و دولت میں بعض پر فضیلت یا برتری دی ہے (اور دیتا ہے) ؛ تو اُس نے جنھیں دوسروں کی بہ نسبت زیادہ مال و دولت دیا ہے، اپنا مال و دولت اپنے زیردستوں، یعنی اپنے شریک ِ کار ملازموں وغیرہ وغیرہ کو اس لیے نہیں لوٹاتے کہ کہیں (مبادا) وہ مالی لحاظ سے ان کے برابر ہوجائیں (حالانکہ سب اس میں برابر کے حق دار ہیں ) ۔ وہ صاف اللہ تعالیٰ کی نعمتوں میں بُخل کر رہے ہیں (نمبر ۳۰) ۔ حواشی نمبر ۳۰ - رَجَل ُ ٗ جَحْدَۃ ُ ٗ : بخیل کو کہتے ہیں (المفردات ، بذیلِ مادہ ج ح د )، اور بخیل قرآنِ حکیم کی رُوسے، اہلِ نار ہے۔
</item><item>دیکھو! اللہ تعالیٰ نے تمھارے لیے ہم جنس ازواج (Mates) یا جوڑے (مرد و زن ) پیدا کیے اور تمھارے جوڑوں سے تمھارے لیے بیٹے اور پوتے پیدا کر دیے ہیں ( اور اس طرح تمھارے خاندانوں (Dynasties) کی تشکیل ہوتی ہے اور تم ان کو مسرتوں اور برکتو ں سے بہرہ مند ہوتے ہو) ؛ نیز تمھیں پاکیزہ و صحت افزا ماکولات و مشروبات (Pure and Wolesome edibles and drinks) عطا کردیں۔ پھر بھی (مُشرک) باطل کو، یعنی جھوٹے معتقدات و نظریات، روایات و رسوم وغیرہ وغیرہ کو تو مان لیتے ہیں، مگر اللہ تعالیٰ کی نعمتوں، جیسے اس کے قوانین و احکام اور ہدایات و تعلیمات سمیت دیگر انعام و اکرام و ماننے سے انکار کرتے ہیں ۔
</item><item>علاوہ ازیں، وہ اللہ تعالیٰ کے سوا ان کی عبادت، یعنی حمد و پرستش اور طاعت و بندگی کرتے ہیں جو آسمانوں اور زمین میں سے انھیںرزق (روزی، مال و دولت وغیرہ وغیرہ ) دینے کا کچھ بھی اختیار نہیں رکھتے اور نہ (اس کا یا اور طرح کا) مقدور ہی رکھتے ہیں۔
</item><item>لہٰذا (دُنیا کے حکمرانوں، وزیروں ، وڈیروں ، حاکموں وغیرہ وغیرہ پر قیاس کرکے ) اللہ تعالیٰ کے بارے میں مثالیں نہ گھڑو (نمبر ۳۱) (So coin not similitudes ) ، اس لیے کہ (حقیقت ) اللہ تعالیٰ جانتاہے تم نہیں جانتے۔ حواشی نمبر ۳۱ - بالفاظِ دیگر ، اللہ تعالیٰ کو کسی کے مثل، مُشابہ یا مانند نہ ٹھیرائو کیونکہ لَیْسَ کَمِثْلِہٖ شَیْ ء ُ ٗ (الشوریٰ ۴۲:۱۱) : کائنات میں کوئی شے بھی اس کے مثل یا مشابہ نہیں۔
</item><item>(تمھارے غور و فکر کرنے کے لیے ) اللہ تعالیٰ (دو آدمیوںکی) مثال (Parable) بیان کرتا ہے : ایک تو غلام ہے جو دوسرے کا مملوک ہے ، جس کے اختیار میں کچھ بھی نہیں ہے؛ اور دُوسرا آدمی (صاحبِ اختیار ) ہے ، جسے ہم نے اپنے فضل سے حسین رزق، یعنی جائز و وافر مال و دولت دے رکھا ہے ۔ وہ اس میں سے پوشیدہ اور کھلم کھلا (اللہ کی راہ میں) خرچ کرتا ہے ۔ کیا یہ دونوں آدمی برابر ہیں؟(ہرگز نہیں ہیں)۔ تعریف و ستائش اور تشکر و امتنان کا حقدار صرف اللہ تعالیٰ ہے، لیکن بنی نوعِ انسان میں سے اکثر یہ حقیقت نہیں جانتے۔
</item><item>مزید برآں، اللہ تعالیٰ دو مردوںکی مثال بیان کرتا ہے : ان میں سے ایک گونگا ہے، جو کچھ نہیںکرسکتا، اوراپنے آقا پر بارِ گراں (Wearisom burden) ہے۔ وہ اُسے جہاں بھیجے کوئی اچھا کام کرکے نہ آئے۔ دُوسرا مرد ایسا ہے جو لوگوں کو عدل و اِنصاف روا رکھنے کا حکم دیتا (Enjoins justice) ہے، او رخود بھی فو زو فلاح اور عدل و احسان کی راہِ راست پر گامزن ہے ۔ کیا یہ دونوں مرد برابر ہوسکتے ہیں ؟ (نہیں ہوسکے!) ۔
</item><item>یاد رکھو! آسمانوں او رزمین میں کل باتیں، چیزیں او راُمور (جو بشمولِ انسان کل مخلوقات کے لیے ) غیب ، یعنی مخفی و غیر مرئی ہیں، اُن کا جاننا صرف اللہ تعالیٰ کے لیے ہے ( اور صرف وہی ان کا علم رکھتا ہے ، نیزغیب اس کے لیے شہود ہے )(نمبر ۳۲) اور ساعتِ منتظر، یعنی قیامت (Final or Zero Hour of Doom) کے برپا ہونے کا معاملہ ایسا ہے جیسا آنکھ کا جھپکنا، بلکہ اس سے بھی جلد تر (Like the twinkling of the eye, or even quicker) ۔ بلا شبہ اللہ تعالیٰ ہر شے ( اور اس کے کرنے پر) قدرتِ کاملہ رکھتا ہے۔ حواشی نمبر ۳۲ - اس کا مطلب ہے کہ اللہ تعالیٰ کے سوا کسی اور کوغیب کا علم نہیں۔
</item><item>غور کرو کہ اللہ تعالیٰ ہی نے تمھیں تمھاری مائوں کے پیٹوں سے باہر نکالا کہ تم کچھ بھی جانتے بوجھتے نہ تھے۔ دیکھو ! اُسی نے تمھارے کان، آنکھیں اور دل و دماغ بنائے (نمبر ۳۳) (یعنی اُسی نے تمھیں سامعہ و باصرہ اور قلب کے حیرت انگیز نظام ودیعت کیے) تاکہ تم تشکر و امتنان کے جذبات کے ساتھ ان کی نعمتوں سے خود بھی اِستفادہ کرو اور دوسروں کو بھی فائدہ پہنچائو ۔ حواشی نمبر ۳۳ - اللہ تعالیٰ یہ نظام بنی نوعِ انسان کے لیے ان کی ماں کے پیٹوں کے اندر ہی تخلیق کرتا ہے ۔
</item><item>کیا لوگ پرندوںکو غور کی نظروں سے نہیں دیکھتے کہ فضائے سماوی میں مُطیع و مِنقاد (اُڑ رہے ہیں؟ اللہ تعالیٰ کے سوا کون ہے جو انھیں تھامے ہوئے ہے (None sustains them save Allah) ۔ بلا شبہ اس (معجز نما منظر ) میں حق ماننے والوں کے لیے قدتِ الٰہیہ کی بصیرت افروز براہین ہیں ۔
</item><item>غور کرو کہ اللہ تعالیٰ نے تمھارے گھروں کو ا(آرام و راحت سے ) رہنے کی جگہ بنایا، اور اُسی نے تمھارے لے چارپایوں کی کھالوں (Hides) سے خیمے (Tent-houses) بنائے ، جنھیں تم سفر کے وقت اور قیام کے وقت ہلکا پُھلکا پاتے ہو ( اور کام میں لاتے ہو) ؛ نیز ان کی اُون (Wool)، پشم (Fur) اور بالوں (Hair) سے تمھارے لیے اسباب او رمفید چیزیں بنائیں، جو ایک مدت تک (تمھارے کام آتی ) ہیں ۔
</item><item>علاوہ بریں، اُسی نے اپنی تخلیقات (Creations) سے تمھارے لیے سایے (Shelters) فراہم کر دیے، اور اُسی نے تمھار ے لیے پہاڑوں میں پناہ گاہیں (Places of refuge) بنائیں؛ نیز تمھارے لیے ایسی پوشاکیں (Garments) بنائیں جو تمھیں گرمی یا لُو کی شدت سے بچاتی ہیں اور ایسی زرہیں (Coats of armour) بھی جو جنگ میں تمھیں (ہتھیاروں کی ضرب سے) محفوظ رکھتی ہیں۔ اس طرح وہ تم پر اپنی نعمتوں کی تکمیل کرتا ہے تاکہ تم اُس کے بندگانِ تسلیم و رضا بن جائو۔
</item><item>اِس کے باوجود (میرے نبی ؐ!) اگر لوگ رُوگردانی کریں If they turn away) ، تو آپ پروا نہ کریں ، کیونکہ) آپ کے ذمے صرف (احکام الٰہیہ کو) صاف صاف پہنچا دینا ہے۔
</item><item>یہ لوگ اللہ تعالیٰ کی نعمت (قرآنِ عظیم ) کو پہچانتے ہیں ، پھر بھی اُسے (اللہ تعالیٰ کا کلام) ماننے سے انکار کر تے ہیں، ان میں اکثریت کافروں کی ہے ، یعنی ان کو جو اسلام کے نظامِ حیات کلی کو تسلیم بالیقین کرنے والے نہیں ۔
</item><item>غور کرو ، اُس روز (کافروں کا کیا حشر ہوگا)جب ہم ہر ایک اُمت یا قوم میں ایک گواہ اُٹھا کر کھڑا کریں گے۔ پھر نہ تو کافروں کو (عُذرِ بیجا پیش کرنے کی) اجازت دی جائے گی او رنہ اُن سے کہا جائے گا کہ توبہ کریں۔
</item><item>چنانچہ جب ظلم کرنے والے (یعنی اپنے اور دوسروںکے حقوق سلب کرنے اور جو رو ستم کرنے والے) عذاب سے دو چار ہوں گے (Shall face the doom) ، تونہ تو ان کے عذاب میں کمی کی جائے گی (Their torment shall never be allayed ) اور نہ انھیں مُہلت (Respite) ہی دی جائے گی ۔
</item><item>پھر جب شرک کرنے والے (اپنے خود ساختہ اللہ کے ) شریکوں یا معاونوں کو دیکھیں گے تو بول اُٹھیں گے: ’’اے ہمارے پروردگار! یہ ہیں ہمارے خود ساختہ شریک جنھیں ہم تیرے سوا استعانت وحاجت روائی او رمشکل کشائی کے لیے پکارا کرتے تھے‘‘۔ اس پر ان کے بنائے ہوئے شریک ان کی بات کا ردّ کرتے ہوئے کہیں گے ؛ ’’تم یقینا جھوٹے (Liars) ہو ‘‘۔
</item><item>چنانچہ اُس روز سب اللہ تعالیٰ کے حضور سرِ تسلیم خم کر دیں گے (The shall proffer submission to Allah ( ؛ او رجو بُہتان وہ باندھا کرتے تھے، ان سے جاتا رہے گا۔
</item><item>جولوگ کُفرکرتے رہے، یعنی اللہ تعالیٰ کا نظامِ حیات کلی قبول کرنے سے انکار کرتے رہے ،اورلوگوں کو اللہ کی راہ ، یعنی اس کے نظامِ حیاتِ کلی میں داخل ہونے سے روکتے رہے، ہم (اپنے قوانینِ سعی و اکتساب و مجازات کے مطابق ) ان کے عذاب پر عذاب کا اضافہ کرتے رہیں گے، اِس جرم کی بناء پر کہ وہ (دُنیا میں ) فساد کرتے تھے (نمبر ۳۴)۔ حواشی نمبر ۳۴ - یہاں فساد کرنے کا مطلب کُفر کرنا اور لوگوں کو ایمان لانے سے روکنا ہے۔
</item><item>اس دن کا تصور کرو ، جب ہم ہر اُمت میں اُنہیں میں سے ان پر گواہ کھڑا کریں گے۔ اور (اے پیغمبر ؐ!) ہم ان لوگوںپر (جو آپ کی اُمت ہیں) آپ کو گواہ بنائیں گے۔ ہم نے آپ پر ایسی (عظیم ) کتاب نازل کی ہے جو ہر شے صاف صاف بیان کرنے والی ہے، اور اللہ تعالیٰ کے حضور سرِ تسلیم خم کردینے والوں کے لیے ہدایت(Guidance) ، یعنی اُنھیں اُن کی منزلِ مقصود کی راہِ راست دکھانے والی اور رحمت ہے، یعنی اُنھیں دُنیو ی و اُخروی حسنہ سے دو چار کرنے والی ہے۔ اور بشارت ہے، یعنی ان کو ایمان و عملِ صالحہ کے حسین و سرور بداماں، نتائج و عواقب کا مُژدہ دینے والی ہے ۔
</item><item>یاد رکھو ! اللہ تعالیٰ تمھیں عدل (= انصاف کرنے اور دُوسروں کا حق پورا پورا دینے ) اور احسان (حق سے زیادہ دینا او رمالی تعاون کرنے ) کا اور رشتے داروں (Kinsfolk) کو رزق دینے کا حکم دیتا ہے ؛ نیز الفحشاء ، یعنی بخل (Stinginess) و بے حیائی (Lewdness)نیز غیر فطری و قبیح کاموں (Unnatural and ugly deeds) اور حد سے تجاوز(Transgress) کرنے سے منع کرتا ہے ۔ اللہ تعالیٰ تمھیں پند و نصیحت کرتا ہے تاکہ با مقصد غو ر وفکر کر و۔
</item><item>نیز اللہ تعالیٰ کے عہد و پیمان (Covenant) کو پورا کرو ، جب اُسے کر چکے ہو۔ او راپنی قسموں کو پکا کر دینے کے بعد نہ توڑو ، حالانکہ تم اللہ تعالیٰ کو اپنا ضامن (Surety) مقرر کر چکے ہو ۔ یاد رکھو! اللہ تعالیٰ جانتا ہے جو تم کرتے ہو۔
</item><item>دیکھو ! تم کہیں اس عورت کی طرح نہ ہوجانا ، جس نے بڑی مشقت سے سُوت کاتا (Who spun the yarn with diligence )پھر خود ہی اُسے ریزہ ریزہ کر دیا (Then herself unravelled it to bits) ۔ نیز تم آپس کے معاملات میں اپنی قسموں کو محض اس لیے فساد کا ذریعہ بناتے ہو تاکہ ایک گروہ (کسی) دوسرے گروہ سے (قوت و تعداد میں ) سبقت لے جائے ۔ اللہ تعالیٰ اس معاملے میں تمھاری(حق پرستی و استقامت کی ) آزمائش کرتا ہے، او روہ قیامت کے روز (On the Day of Resurrection) ضرور ان باتوں کی حقیقت تم پر آشکارا کر دے گا (He shall reveal the truth) جن میں تم اختلاف کرتے ہو ۔
</item><item>یاد رکھو! اگر یہ اللہ تعالیٰ کے قانونِ مشیت و حکمت کے مطابق ہوتا تو ضرور تمھیں ایک ہی (ہم کیش) اُمت بنا دیتا۔ لیکن وہ (اپنے قوانینِ احترامِ آرزو و آزادی اور مجازات و مشیت کے مطابق ) ضلالت یا راہِ راست سے بھٹکنے کے خواہشمندوں کو بھٹکنے دیتا ہے، اور ہدایت کی آرزو رکھنے والوں یعنی متقی لوگوں کو راہِ راست پر لگا دیتا ہے۔ یاد رکھو! تم جو اعمال انجام دیتے رہتے ہو، ان (کے حُسن و قبح ) کے متعلق ضرور تمھاری باز پُرس ہوگی (You shall certainly be called to account ) ۔
</item><item>دیکھو ! آپس کے معاملات میں اپنی قسموں (Oaths) کو فریب و فساد کا ذریعہ نہ بنائو کہ (مبادا لوگوں کے) قدم جم چُکنے ک بعد لڑکھڑا جائیں (Lest the (people\'s) feet should slip after being firmly planted) ؛ اور اِس بناء پر کہ تُم نے لوگو کواللہ کی راہ سے روکا تمھیں مصائب کا مزہ چکھنا اور پھر تمھیں انتہائی بھیانک عذاب کا شکار ہونا پڑے ۔
</item><item>یاد رکھو! اللہ تعالیٰ کے نام پر کیے ہوئے عہد و پیمان کو حقیر قیمت یا فائدے کے بدلے نہ بیچو (کہ اس کی بڑی سے بڑی قیمت بھی متاعِ حقیر و غرو ر ہے ) اگر تمھیں علم ہو (تو سنو کہ ) اللہ تعالیٰ کے پاس جو (اجر ) ہے ، وہ تمھارے لیے احسن و افضل ہے۔
</item><item>(غور کرو کہ ) جو بھی تمھارے پاس ہے فانی (Transitory) ہے اور جو اللہ تعالیٰ کے پاس ہے باقی رہنے والا (Enduring) ہے ۔ چنانچہ جو لوگ صبر (Patiently persevere) ، یعنی ضبطِ نفس کرتے اور راہِ حق میں مصائب برداشت کرتے، لیکن ثابت قدم رہتے ہیں ، ہم ان کے اعمال کا صلہ اُنھیں نسبتاً خوبتر دیں گے ۔
</item><item>جو شخص بھی صالح عمل کرتا ہے (نمبر ۳۵) ، یعنی عدل و احسان کرتا ہے ، چاہے مرد ہو یا عورت، بشرطیکہ مؤمن ہو تو ہم اُسے پاکیزہ و مسرت انگیز زندگی بسر کرائیں گے ، اور ان کے اعمال کا اجر انھیں نسبتاً خوبتر دیں گے۔ حواشی نمبر ۳۵ - عملِ صالح کا مطلب ہے عدل و احسان کے کام- عدل کے معانی ہیں : دوسروں کے حقوق پورے کے پورے ادا کرنا ، انصاف کرنا، اور سچ بولنا۔احسان کا مطلب ہے ، حق سے زیادہ اجر دینا ، نیز دوسروں سے احسن طریق سے مالی تعاون اور حُسنِ سلوک کرنا۔
</item><item>دیکھو ! جب قرآنِ (عظیم ) پڑھنے لگو تو شیطانِ مردود (کے وسوسوں ) سے اللہ کی پناہ مانگ لیا کرو (نمبر ۳۶) (Seek refuge in Allah from the evil temptations of accursed Satan) ۔ حواشی نمبر ۳۶ - مطلب یہ ہے کہ سچے دل اور عزم بالجزم کے ساتھ اللہ کے ساتھ اللہ کی پناہ میں آنے کے لیے یہ پڑھا کرو : اَعُوْذُ بِاللّٰہِ مِنَ الشَّیْطٰنِ الرَّ جِیْم۔
</item><item>یقین مانو کہ اہلِ ایمان اور اللہ تعالیٰ پر بھروسا رکھنے والوں پر اس کا کچھ زور نہیں چلتا۔
</item><item>اس، یعنی شیطان کا تسلط (Sway) صرف ان لوگوں پر ہے جو اُسے اپنا سرپرست (Patron) بنا لیتے ہیں اور (اس کے وسوسوں = Evil suggestions سے ) اللہ کے مُعاون و سہیم (Partners)مقرر کرتے ہیں۔
</item><item>دیکھو ! جب ہم کوئی (سابقہ ) آیت (نمبر ۳۷) (یا فرمان) کسی دُوسری آیت سے بدل دیتے (Substitute for) تو اللہ تعالیٰ جو کچھ نازل کرتا ہے اس (کی افادی و غایتاتی اِقدار) کو خوب جانتا ہے ۔ (اے پیغمبر آخر ؐ!) یہ (مُشرک آپ پر بُہتان لگاتے ہیں کہ) ’’آپ مُفتری (Forger) ہیں ‘‘، یعنی آپ یہ آیات اپنی طرف سے بنا لاتے ہیں ۔ ایسا نہیں ہے، بلکہ ان میں اکثر لوگ حقیقت آشنا نہیں۔ حواشی نمبر ۳۷ - اللہ تعالیٰ اپنے قوانینِ حکمت و تدبیری کے مطابق اپنی کسی آیت یا حکم کو تبدیل کرتا تھا ۔
</item><item>آپ انھیں ( یہ حقیقت) بتا دیں کہ قرآن کو روح القدس (نمبر ۳۸) نے آپ کے پروردگار کی طرف سے حقیقی و اِفادی اور پائدار و غایتاتی اقدار کے ساتھ بتدریج اُتارا ہے تاکہ جو ایمان لائے ہیں ان کو (ایمان و اسلام پر ) ثابت قدم رکھے ؛ نیز یہ اہلِ تسلیم و رضا کے لیے ہدایت (Guide) ہے ، یعنی ان کو ان کی آخری منزلِ مقصود اور اس کی حسین و پائدار راہِ راست دکھانے والا اور بشارت ہے، یعنی ان کو (ایمان و اعمالِ صالحہ کے حسین و سرور بداماں نتائج و عواقب، یعنی دُنیوی و اُخروی حسنہ کا ) مُژدہ دینے والا ہے۔ حواشی نمبر ۳۸ - روح القدس (The Holy Spirit) ، حضرت جبریل علیہ السلام کا لقب ہے۔
</item><item>دیکھو! ہم یقینا جانتے ہیں کہ یہ (مُشرک آپ کے متعلق) کہتے ہیں کہ اسے تو ایک بشر یا انسان (قرآن) سکھاتا ہے، حالانکہ جس کی طرف سکھانا منسوب (Allude to) کرتے ہیں، اس کی زبان تو عجمی یا غیر عربی (Outlandish) ہے اور یہ (قرآن) فصیح عربی زُبان (میں) ہے (This is eloquent Arabic speech)۔
</item><item>یاد رکھو! جو لوگ اللہ تعالیٰ کی آیات، یعنی اس کے قوانین و احکام اور تعلیمات کو تسلیم بالیقین نہیںکرتے، اللہ تعالیٰ (اپنے قوانینِ احترامِ آرزو و آزادی کے مطابق ) ان کو ان کی منزلِ مقصود کی حسین و پائدار راہِ راست نہیں دکھاتا؛ اس کے نتیجے میں، وہ ہوں گے اور کربناک عذاب۔
</item><item>بلاشبہ جھوٹ تو وہ لوگ گھڑتے (Invent falsehood) ہیں جو اللہ تعالیٰ کے قوانین و احکام اور تعلیمات کو تسلیم بالیقین نہیں کرتے؛ اور وہی جھوٹے اور دین کی تکذیب کرنے والے ہیں۔
</item><item>جو کوئی ایمان لانے کے بعد اللہ کا مُنکر ہوا ، بجز اس کے جو کفر پر مجبور ہوجائے اور اس کا قلب مطمئن ہو (تو اس کے قلب پر قبیح اثرات مرتب نہیں ہوں گے)؛ مگر جس شخص نے اپنی رضا مندی و خوش دلی سے کفر کی راہ اختیار کی تو ایسے لوگ اللہ (کے قوانین کے مطابق اس ) کے غضب (Wrath) کے سزا وار ٹھیریں گے ، یا ان پر اللہ تعالیٰ کا قہر ٹوٹے گا - اور ان کے لیے بڑا ہی بھیانک عذاب ہے۔
</item><item>ان کے کفر کرنے کی وجہ یہ ہے کہ انھوں نے حیاتِ دُنیا کی محبت میں اُسے آخرت (یعنی جنتِ قرۃ العین کی مسرت بداما ں و حسین حیاتِ طیبہ و جاوید) پر ترجیح دی ؛ نیز بوجہ اس کے کہ اللہ تعالیٰ کے قوانین کی رُوسے جو لوگ کفر کی راہِ کج اختیار کرتے ہیں، ان پر ان کی منزلِ مقصود کی راہِ راست گم ہوجاتی ہے ۔
</item><item>یہ کافر لوگ ایسے ہیں کہ جن کے کفر کے سلبی و سیاہ (Negative and evil)اثرات کے سبب ان کے دل و دماغ، کانوں او رآنکھوں پر چھاپ لگ جاتی ہے، یعنی ان کے قلبی و حسی نظام معطل ہوجاتا ہے ؛ اور یہی اپنے انجام سے بے پروا لوگ ہیں۔
</item><item>یہ لوگ بلا شبہ آخرت، یعنی دوسری دُنیا اور دُوسری زندگی (= نشأۃِ ثانیہ ) میں خاسر ہوں گے ، یعنی (بلحاظِ حسنات) گھاٹے میں رہنے والے (Loosers) ہیں (نمبر ۳۹)۔ حواشی نمبر ۳۹- یاد رہے کہ یومِ حساب و جزا جن لوگوں کی حسنات ان کی سیِّآت سے زیادہ یا وزن میں بھاری ہوں گی ، وہ جنت میں جائیں گے ، ورنہ بصورتِ دیگر ، وہ جہنم میں دھکیل دیے جائیں گے ۔
</item><item>لیکن تمھارا پروردگار (یقینا رب رحمن و رحیم ہے ) چنانچہ جن لوگوں نے صبر آزما آزمائشوں (Stern trials) سے گزرنے اور مصائب جھیلنے (Persecutions) کے بعد اللہ کی راہ میں ترکِ وطن کیا (Migrated) اور (نظامِ اسلام کے استحکام کے لیے) سعی و جُہد اور جنگ کی (Strove and fought) ، نیز ضبطِ نفس او راِستقامت و ثابت قدمی کا مظاہرہ کیا تو ان اعمال کے بعد تمھارا پروردگار (نمبر ۴۰) (ان کے لیے بالخصوص) سیِّآت محو کرنے اور اِن سے اُنھیں تحفظ دینے والا - بے نہایت ترس کھانے، درگزر کرنے اور بکثرت رُجوع برحمت کرنے والا ہے۔ حواشی نمبر ۴۰ - اس آیۂ جمیلہ میں رَبَّکَ کی تکرار اس کی بے نہایت محبت و شفقت او رمغفرت و کرم نوازی پر دلالت کرتی ہے۔
</item><item>(اس زہرہ گداز منظر کو تصور کرو ) جس روز ہر متنفس نفسا نفسی کے عالم میں سرگرداں ہوگا؛ اور ہر متنفس کو اس کے اعمال کا پُور پورا اجر دیا جائے گا (Every soul will be requited for its deeds) ، نیز ان سے ذرّہ بھر نا انصافی نہیں کی جائے گی۔
</item><item>دیکھو ! اللہ تعالیٰ ایک آباد علاقے کی مثال (Parable) بیان کرتا ہے ، جہاں ہر طرح کا امن و امان تھا اور لوگ مطمئن و فارغ البال تھے۔ اُنھیں ہر جگہ سے وافر مقدار میں(In abundance) سامانِ معیشت (Provision)آتا رہتا تھا ۔ لیکن انھوں نے اللہ تعالیٰ کی نعمتوں کی ناقدری کی (یعنی ایک تو اِسراف و تبذیر کو روا رکھا، دوسرے، ان میں سے اہلِ احتیاج و تہی دست لوگوں کا مساوی حصہ (حق معلوم ) نہ دیا) تو اللہ تعالیٰ نے (اپنے قانونِ تشکر و کفرانِ نعمت کے مطابق اُنھیں نعمتوں سے محروم کر دیا، نیز) اُن کی اِ ن کارستانیوں کے سبب انھیں بھوک یعنی قحط (Dearth) اور خوف، یعنی عدمِ تحفظ ِ جان و مال کے کرب کا مزہ چکھایا۔
</item><item>حالانکہ اُن کے پاس اُنہیں میں سے ایک رسول بھی آیا تھا ، مگر انھوں نے اُسے جھٹلادیا ۔ اس کے نتیجے میں، (اللہ کے قانونِ مُکافاتِ عمل کی رُوسے ) اُن پر آفت ٹوٹ پڑی (Scourge befell on them) اس حال میں کہ وہ ظلم شعار تھے، یعنی حقوق اللہ ، حقوق العباد یا لوگوں کے انسانی حقوق اور حقوقِ نفس ادا نہ کرنا ، اُن کا شعار بن چکا تھا ۔
</item><item>لہٰذا (کُفرانِ نعمت اور ظلم شعاری کے بھیانک نتائج کے پیشِ نظر ) اللہ تعالیٰ نے جو حلال یا جائز اور پاکیزہو صحت اِفزا روزی تمھیں عطا کی ہے ، اس میں سے خور و نوش کرو، یعنی کھائو، پیو؛ اور اللہ تعالیٰ کی نعمتوں کا شکر ادا کرو، یعنی ان نعمتوں سے خود بھی تمتع کروا وردوسروں کو بھی متمتع کرو؛ اگر تم اُسی کی عبادت کرتے ہو ، یعنی اللہ کی حمد و پرستش اور صرف اُسی کے احکام پر عمل کرتے ہو۔
</item><item>(اے بنی نوعِ انسان! ) تم پر صرف یہ (خور و نوش کی) چیزیں حرام کی گئی (Have been forbidden)ہیں؛ مُردار جانور (Carrion) ، خون (Blood) ، سُور کا گوشت (Swine-flesh) ؛ اوروہ جانور جسے اللہ تعالیٰ کے سوا کسی دوسری ہستی کے نام پر ذبح کیا گیا ہو(And that which has been consecrated in the name of other than Allah) ؛ پھر جو کوئی (حلال گوشت نہ ملنے کی وجہ سے) اضطراری حالت میں (جان بچانے کے لیے ) کچھ کھالے، لیکن نافرمانی کرنے والا ہو نہ حد سے گزرنے والا (Transgressor) (تو اس کا مواخذہ نہ ہوگا ) اس لیے کہ اللہ تعالیٰ سیِّآت مٹانے اور ان سے تحفظ دینے والا - بے حد ترس کھانے، درگزر فرمانے اور بکثرت رُجوع برحمت کرنے والا ہے۔
</item><item>دیکھو! تمھاری زبانوں پر جو جھوٹی بات آجائے، بے دھڑک نہ نکال دیا کرو تاکہ اللہ تعالیٰ سے متعلق غلط بیانی کرو۔ یاد رکھو! جو لوگ اللہ تعالیٰ کے متعلق جھوٹ بولتے ہیں ، یعنی اس کے متعلق غلط بیان کرتے ہیں وہ کبھی فلاح نہیں پائیں گے ، یعنی آتشِ خوف و حزن اور آتش جہنم سے چھٹکارا پانے والے نہیں۔
</item><item>ایسے لوگوں کو مختصر عیشِ دنیا (Brief wordly enjoyment) تو مل جائے گا ، مگر (آخرت میں ) وہ ہوں گے اور کربناک عذاب۔
</item><item>دیکھو ! جو چیزیں ہم تم سے پہلے بیان کر چکے ہیں، وہ ہم نے یہود پر حرام کی تھیں۔ اصل یہ ہے کہ ہم نے اُن پر ظلم نہیں کیا تھا، بلکہ وہ خود اپنے نفسوں پر ظُلم کیا کرتے تھے ، یعنی اپنے نفسوں کو رہینِ خوف و حُزن بنانا اُ ن کا شعار بن چکا تھا۔
</item><item>بعد ازاں ، جن لوگوں نے نادانی سے بُرائی کا ارتکاب کیا(Committed wrong in ignorance) ، پھر اس کے بعد انھوں نے توبہ کر لی (Repented) ، یعنی احساسِ ندامت کے ساتھ بُرائی نہ کرنے کے عزم بالجزم کے ساتھ اللہ تعالیٰ سے رجوع کیا اور اپنی اصلاح کر لی(Made amends)، یعنی صالح بن گئے، تو تمھارا پروردگار اس (صورتِ حال) کے بعد (ان کے لیے بالخصوص) سیِّآت محو کرنے اور ان سے تحفظ دینے والا - بے حد ترس کھانے، درگزر کرنے اور کثرت سے رجوع برحمت کرنے والا ہے ۔
</item><item>اصل یہ ہے کہ ابراھیم ؑ اپنی شخصیت میں ایک اُمت یا قوم تھے۔ اللہ تعالیٰ کے فرماں بردار اور سب سے کٹ کر صرف اُسی کے ہو رہے تھے ، یعنی اللہ تعالیٰ کے بندۂ تسلیم و رضا اور عاشقِ وفادار تھے۔ وہ کسی عُنوانِ شرک کرنے والوں میں سے نہ تھے۔
</item><item>وہ اللہ تعالیٰ کی نعمتوں کے بہت زیاد شکر بجالانے والے تھے ۔ اُس (اللہ تعالیٰ) نے انھیں برگزیدہ کیا اور اُنھیں جنت کی حسین و پائدار راہِ راست پر لگا دیا۔
</item><item>علاوہ بریں، ہم نے دُنیا میں اُنھیں جمالیاتی و معنوی مسرت اور رحمت سے نوازا؛ اور آخرت، یعنی جنتِ قرۃ العین میں وہ صالح بندوں یا اہلِ عدل و احسان میں سے ہوں گے۔
</item><item>بعد ازاں، ہم نے آپ کی طرف وحی کی کہ ابراھیم ؑ کے دینِ (توحید ) کا اتباع کریں، جو صرف اللہ ہی کے ہورہے تھے اور وہ ہرگز مشرکنوں میں سے نہیں تھے۔
</item><item>دیکھو! سبت (Sabbath) یا ہفتے (کے روز کا احترام ) تو بس اُنہیں لوگوں پر (بطورِ سزا) عائد کیا گیا تھا (Was ordained) ، جنھوں نے اس کے (احکام کے ) بارے میں اختلاف کیا تھا؛ اور بیشک آپ کا پروردگار قیامت کے روز ان میں ان باتوں کافیصلہ کردے گا، جن میں اختلاف کرتے تھے۔
</item><item>(پیارے نبی ؐ! تبلیغ کا طریقہ یہ ہے کہ آپ لوگوں کو ) اپنے پروردگار کی حسین و پائدارہ راہِ راست کی طرف آنے کی دانشمندی (Wisdom) اور حسین پندو نصیحت (Beautiful exhortation) کے ساتھ دعوت دیں، اور ان سے خوبصورت و پسندیدہ انداز سے اِستدلال و بحث کریں (Reason and argue with them in a beautiful and pleasing manner) ۔ اصل میں آپ کا پروردگار خوب جانتا ہے کہ کون اس کی راہِ راست سے بھٹکے ہوئے ہیں (Who have strayed from His Straight Path) اور اپنی منزلِ مقصود اور اس کی راہِ راست پانے والوں کو بھی وہ خوب جانتا ہے۔
</item><item>دیکھو! اگر تم (دشمنوں کی زیادتیوں کا) بدلہ لو تو اسی قدر لو جس قدر تمھیں اذیت پہنچائی گئی ہے ؛ لیکن اگر تم صبر کرو (If you endure patiently) ، یعنی برداشت اور درگزر کرو ( اور انتقام نہ لو ) تو یہ یقینا برداشت و درگزر کرنے والوں (The Patients) کے حق میں بہتر ہے۔
</item><item>دیکھیے ! (میرے پیغمبر ؐ! آپ صبر کریں اور آپ کا یہ صبر اللہ تعالیٰ ہی کی توفیق سے ہے (Your endurance is only by the help of Allah) ؛ آپ ان کا غم بھی نہ کھائیں (Grieve not for them) ؛ اور (نظامِ اسلام کے خلاف) ان کی سازشوں اور مکاریوں پر دل تنگ نہ ہوں (Do not distress yourself at thieir intrigues) ۔
</item><item>بلا شبہ اللہ تعالیٰ کی نُصرت و تائید اُن لوگوں کے ساتھ ہوتی ہے جو اللہ تعالیٰ کی نُصرت و تائید کی طلب و آرزو اور اس کے قانونِ مُکافاتِ عمل کی خشیت رکھتے ہیں ؛ نیز جو حُسنِ عمل کرتے اور لوگوں کے ساتھ اِحسان ، یعنی حُسنِ سلوک اور مالی تعاون کرتے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>-1 وہ اللہ تعالیٰ (موت و مادہ، شرک، عجز، قبح و محدودیت اور قید زمان و مکان وغیرہ سے) منزہ ماوراء ہے، جس نے اپنے بندے1 (پیغمبر اعظم و آخرؐ) کو رات میں مسجد الحرام (= بیت اللہ) سے مسجد اقصیٰ (دور کی مسجد، یعنی بیت المقدس) تک سیر کرائی، جس کے ماحول (Precincts) کو ہم نے معمورۂ برکات بنایا 2ہے تاکہ ہم ان کو اپنی آیات (یعنی اپنی قدرت اور معجزاتی تخلیقی فعلیت کے ایمان افز و بصیرت افروز) مناظر کا مشاہدہ کرائیں۔ اصل یہ ہے کہ وہ سب کچھ سننے والا۔ دیکھنے والا ہے۔(1) حواشی 1 عبدہ کی علامہ اقبالؒ نے بڑی بلیغ تعریف کی ہے کہ عبد دیگر عبدہٗ چیزے دگر بندہ اور ہے اور ’’اس کا بندہ‘‘ اور ہے عبدہٗ کا مطلب ہے اللہ تعالیٰ کا خاص محبوب اور بندۂ تسلیم و رضا۔ 2برکنا سے مراد ہے کہ اللہ تعالیٰ نے بیت المقدس کے مضافات اور ان کی فضا کو مادی و معنوی نعمتوں سے معمور کر دیا ہے۔ (2)
</item><item>-2 دیکھو! (اس سے پہلے) ہم نے موسیٰ کو (اپنی) کتاب (بذریعہ وحی و تنزیل) دی تھی اور اسے بنی اسرائیل (حضرت یعقوب علیہ السلام کی اولاد) کیلئے ہدایت (Guide)، یعنی رہنما اصول و ہدایات کی کتاب مقرر کیا تھا (اس حکم کے ساتھ کہ) میرے سوا کسی اور کو اپنا کار ساز (Guardian) نہ بنانا۔ 3 حواشی 3۔ یہ ہے توحید کا اصل الاصول، جو بشمول قرآن مجید، ہر سمادی کتاب کا مرکزی عقیدہ ہے۔
</item><item>-3 (بنی اسرائیل) ان لوگوں کی نسل میں سے تھے (Were the descendants) جن کو ہم نے نوحؑ کے ساتھ کشتی (The Ark) میں سوارکروایا تھا اور وہ واقعی میرا بڑا ہی شکر گزار بندہ (Grateful slave) تھا۔
</item><item>-4 (یاد کرو!) ہم نے اپنی کتاب (تورات) میں بنی اسرائیل کو متنبہ کر دیا تھا کہ (تمہارا یہی حال رہا تو) تم بالضرور سرزمین یا ملک 4 میں دو مرتبہ فساد کرو گے، یعنی قتل و غارت، برہمی و انتشار اور تخریب کاری کرو گے اور متکبرانہ روش و سرکشی اختیار کرو گے۔ 5 حواشی 4۔ الارض کے معانی ہیں: دنیا، سرزمین، ملک۔ 5۔ فساد وعلوا کبیرا کا مطلب قرآنی تلمیحات میں اس طرح بیان کر سکتے ہیں کہ تم فرعونی و ہامانی، قادرونی اور آرزی کرو گے۔
</item><item>پھر جب دونوں میں سے پہلی وعید کا موقع آیا تو ہم نے (اپنے قانون مکافات عمل کے مطابق) تم پر اپنے سخت نبرد پیشہ و جنگجو بندے مسلط کر دیئے۔ انہوں نے شہروں میں گھس کر انہیںتاخت و تاراج کر دیا (Ravaged them)۔ دیکھو! اس وعید کا پورا ہونا شدنی تھا اور وہ پوری ہو کر رہی۔
</item><item>پھر دوسری بار ہم نے تمہیں ان، یعنی دشمنوں پر غلبہ دے دیا اور تمہیں مال و دولت اور اولاد نرینہ سے مدد دی اور تمہیں افرادی قوت (Man power) میں نسبتاً بہت زیادہ کر دیا۔
</item><item>(دیکھو!) اگر تم نے حسین کام (یا اعمال صالحہ) کئے تو تم نے ایسا اپنے مفاد میں کیا اور اگر تم نے اعمال سوء کئے تو ان کا انجام تمہیں ہی بھگتنا پڑا۔ پھر جب دوسری وعید کا وقت آیا (تو ہم نے تمہاری سرکوبی کیلئے دوسرے بندے بھیج دیئے) تاکہ مار مار کر تمہارا حلیہ بگاڑ دیں اور مسجد، یعنی بیت المقدس یا ہیکل میں گھس کر اسے برباد کر دیں، جیسا کہ انہوں نے پہلی مرتبہ کیا تھا، نیز جس کو فتح کریں اسے تہس نہس (Lay waste) کر دیں۔
</item><item>عنقریب تمہارا پروردگار تم پر رحم کرے گا، یعنی تم پر ترس کھا کر اور تمہارے اعمال سوء سے درگزر کرکے تم سے رجوع برحمت کرے گا، لیکن (یاد رکھو!) اگر تم نے اپنے سابق شعار سوء کا اعادہ (If you reverted to your former evil manners) تو ہم بھی (اپنے قانون مکافات عمل کے مطابق) سابقہ سزا کا اعادہ کریں گے۔ سنو! ہم نے احکام الٰہیہ کو ماننے سےا نکار کرنے والوں کیلئے جہنم کو عقوبت خانہ (Dungeon) مقرر کیا ہے۔
</item><item>یقینا یہ قرآن اس راستے پر چلتا ہے جو سب راستوں کی بہ نسبت بہت زیادہ پائیدار اور سیدھا ہے، نیز اہل ایمان کو جو عدل و احسان کے کام کرتے ہیں بشارت دیتا ہے کہ ان کو افضل و اعلیٰ صلہ ملے گا (کہ یہ اللہ تعالیٰ کا قانون مکافات عمل اور قانون انعام و فضل ہے۔
</item><item>نیز (اس بات کی بھی تنبیہ کرتا ہے کہ) جو لوگ آخرت پر ایمان نہیں لاتے، یعنی قیامت ’نشاۃ ثانیہ‘ روز حساب و جزا اور الحیوان یا جنت و دوزخ کو تسلیم بالیقین نہیں کرتے تو ہم نے (اپنے قوانین سعی و اکتساب اور احترام آرزو کے مطابق)ان کیلئے کربناک عذاب تیار کر رکھا ہے۔
</item><item>غور کرو کہ انسان (بسا اوقات اپنی جلد بازی و عاقبت نا اندیشی کے سبب) اپنے لئے شر، یعنی نقصان دہ و مضرت رساں اور غم انگیز اشیاء مانگتا ہے، جیسے وہ خیر و حسنہ، یعنی نفع بخش و مسرت انگیز اشیاء مانگتا ہے۔ اصل میں انسان بڑا ہی جلد باز (Hasty) واقع ہوا ہے۔
</item><item>غور کی نظر سے دیکھو کہ ہم نے شب و روز کو اپنے معجزاتی جمالیاتی و تزویجی اور ارتقائی و غایتاتی تخلیقی فعلیت اور ربوبیت) کی دو بصیرت افروز برہانی نشانیاں (Portents) بنایا ہے۔ ہم نے رات کی بصیرت افروز برہانی نشانی کو تاریک بنایا ہے اور دن کی بصیرت افروز نشانی کو روشن تاکہ تم اپنے پروردگار کا فضل (یعنی نسبتاً زیادہ رزق) تلاش کرو، نیز سالوں کا شمار (Computation) اور دوسرے حساب (Reckoning) معلوم کرو۔ دیکھو! ہم نے ہر شے کی (یعنی ہر چیز کی جسے ہم تمہارے لئے ضروری سمجھتے ہیں) تفصیل سے وضاحت کر دی ہے۔
</item><item>غور کرو کہ ہم نے ہر فرد بشر کے نامہ اعمال کا معجزاتی مووی کیمرہ (Movie camera) اس کے گلے میں پیوست کر دیا ہے We have fastened on his neck)، جو اس کے اعمال کی سمعی۔ بصری تصویریں لیتا رہتا ہے)۔ چنانچہ قیامت کے روز یہ نوشتہ یا مووی کیمرہ (اس کے گلے سے) باہر نکال لیا جائے گا، جسے وہ اپنے سامنے چلتا ہوا پائے گا۔
</item><item>(اس سے کہا جائے گا کہ) پڑھ اپنا نوشتۂ اعمال، یعنی خود اپنے اعمال کا مووی کیمرہ دیکھ لے۔ تو آج خود ہی (اپنی حسنات و سیات کا) حساب لگانے کیلئے کافی ہے (کہ تیری حسنات زیادہ ہیں یا سیات؟)
</item><item>جو شخص راہ راست پر سفر زندگی کرتا ہے، وہ اپنی منزل مقصود پر پہنچ جاتا ہے، بخلاف اس کے، جو اس راہ راست سے بھٹک جاتا ہے وہ اپنی گمراہی کا خمیازہ خود ہی بھگتتا ہے۔ یاد رکھو! کوئی شخص بھی کسی دوسرے کی (سیات) کا بار نہیں اٹھائے گا۔ ہم (اپنے قوانین مشیت و حکمت، معدلت اور تدبیری و مجازات کے مطابق) کسی قوم کو عذاب دینے والے نہ تھے، جب تک کہ (انہیں متنبہ کرنے کیلئے اپنے قانون تنذیری کے مطابق) رسول نہ بھیج دیتے۔
</item><item>اصل یہ ہے کہ جب ہم (اپنے قوانین 6 کے مطابق) کسی شہر کی آبادی کو ہلاک (Annihilate) کرنا چاہتے ہیں تو ہم اس کے عیش پسند اہل ثروت کو (اپنے رسولؐ کے ذریعے قوانین الٰہیہ پر عمل کرنے کا) حکم دیتے ہیں، لیکن وہ نافرمانی میں حد سے تجاوز (Transgress) کرتے ہیں تو ان پر وعید عذاب متحقق ہو جاتی ہے یا ان پر حجت تمام ہو جاتی ہے تو ہم (اپنے قوانین کے مطابق 7) اس شہر کی مکمل بیخ کنی کر دیتے ہیں(We uproot the town utterly)۔ حواشی 6۔ جیسے قانون مشیت و حکمت، قانون مکافات عمل، قانون تعجیل و امہال، قانون تدبیری اور قانون معدلت۔ 7۔ مذکورہ بالا قوانین۔
</item><item>بنگاہ عبرت دیکھو کہ ہم نے نوحؑ کے بعد (یکے بعد دیگرے) متعدد نسلوں (Generations) کو (اپنے مذکورہ قوانین کے مطابق) تباہ و برباد کر دیا۔ یادد رکھو! تمہارا پروردگار اپنے بندوں کے گناہوں سے آگہی رکھنے والا۔ خوب دیکھنے والا کافی (Sufficient) ہے۔
</item><item>جو شخص (آخرت کے بجائے) دنیا کی زندگی ہی میں مال و متاع لینا چاہتا ہے تو ہم (اپنے قانون مشیت و حکمت اور قانون آرزو کے مطابق) ایسے لوگوں میں سے جسے چاہتے ہیں اور جتنا چاہتے ہیں اسی دنیا میں دے دیتے ہیں۔ پھر ہم (اپنے قوانین احترام آرزو و مجازات کے مطابق) جہنم اس کے نام کر دیتے ہیں، جس میں وہ پھٹکارا اور ٹھکرایا ہوا (Despised and refected) داخل ہو گا۔
</item><item>اور جو کوئی آخرت، یعنی جنت کی حیات ابدی اور نعمتوں کی طلب و آرزو رکھتا ہو اور اس کے حصول کیلئے ایسی سعی و جہد کرتا ہو جیسی کرنا چاہئے اور وہ مومن بھی ہو تو ایسے لوگوں کی کوشش ضرور قبول ہو گی، یعنی ان کی کوشش کا اجر اللہ تعالیٰ انہیں ضرور دے گا (Their striving will be accepted and rewarded by Allah)
</item><item>(اے انسان! غور کر کہ) تیرے پرورگار کی عطا، یعنی نعمتوں (Bounties) کے ساتھ ہم سب کی مدد کرتے ہیں، ان طالبان دنیا) کی بھی اور ان طالبان آخرت) کی بھی، نیز تیرے پروردگار کی نعمتیں کسی پر بند ہونے کی نہیں اور نہ کبھی ہوئی ہیں۔ 8 حواشی 8۔ یہ آیۂ فکر انگیز اللہ تعالیٰ کی توحید ربوبیت پر حرف آخر کی حیثیت رکھتی ہے۔
</item><item>غور کی نظروں سے دیکھو کہ ہم نے (اپنے قانون انعام و فضل کے مطابق دنیا میں) کس طرح بعض کو بعض پر ( فوقیت دی ہے۔ لیکن آخرت، یعنی جنت مراتب کے لحاظ سے ازبس عظیم (Great) اور فضیلت میں نہایت جلیل (Sublime) ہے۔
</item><item>(اے انسان! کان کھول کر سن لے کہ) اللہ تعالیٰ کے ساتھ کسی دوسرے کو معبود و حاکم نہ بنانا، ورنہ رسوا و درماندہ (Reproached and distressed) ہو کر رہ جائو گے۔
</item><item> (اے انسان! گوش ہوش سے سن لے کہ) تیرے پروردگار نے قطعی فیصلہ کر دیا ہے کہ اس کے سوا کسی اور کی عبادت نہ کرنا، یعنی اللہ تعالیٰ کے سوا کسی اور ہستی کے قوانین و احکام کو ماننا نہ کسی کی حمد و پرستش اور طاعت و بندگی ہی کرنا، نیز اپنے ماں باپ کے ساتھ حسن سلوک اور احسن طریقے سے مالی تعاون کرنا، اگر ان میں سے ایک یا دونوں تمہارے سامنے بڑھاپے کی عمر کو پہنچ جائیں تو ان کی بات پر اف (Fie) تک نہ کہنا اور نہ جھڑکی دینا Nor repel them)، چاہے ان کی بات تمہیں ناگوار ہی کیوں نہ گزرے)، بلکہ ان سے خوشی خلقی و ادب سے کلام کرنا۔
</item><item>اور ان کے سامنے محبت و خدمت کے جذبات کے ساتھ سرنگوں رہنا اور یہ دعا مانگتے رہنا: ’’پروردگار! جس طرح انہوں نے چھوٹی عمر میں (محبت و شفقت سے) میری پرورش و تربیت کی (Cherished me in childhood)، تو بھی ان پر رحمت ارزانی فرما (Bestow mercy on them)۔
</item><item>جو کچھ تمہارے دلوں کے اندر ہے، تمہارا پروردگار اسے خوب جانتا ہے۔ اگر تم عدل و احسان اور دیگر حسین کام کرنے والے ہوئے تو (یہ نوید سن لو کہ) وہ احساس ندامت Feeling of Penitence) اور تلافی مافات کے ارادے کے ساتھ اپنے پروردگار سے رجوع کرنے والوں کی سیات مٹانے اور ان سے تحفظ دینے والا ہے۔
</item><item>دیکھو! اپنے اعزہ و اقارب (kindred)، اہل احتیاج (The needy) اور ضرورت مند مسافر (The wayfarer in want) سب کو ان کا حق (Right) دو، لیکن مال و متاع کو بیجا خرچ نہ کرو جیسا کہ بے محل خرچ کرنا ہوتا ہے (Do not squander wealth in wantonness)۔
</item><item>اصل یہ ہے کہ فضول خرچ (Spendthrifts) شیطان کے بھائی بند ہیں اور شیطان اپنے پروردگار کی نعمتوں کا کفران یا ناقدری کرنے والا 9 ہے (The Devil is ingrate to his Load-nourisher) حواشی 9۔ اس کا مطلب یہ ہے کہ فضول خرچ ایک تو ایک اپنے رب کی نعمتوں کے قدر ناشناس اور شکر ناگزار ہوتے ہیں اور دوسرے، وہ شیطان صفت ہوتے ہیں۔
</item><item>لیکن اگر تمہیں ان اہل احتیاج سے اس لئے اجتناب کرنا پڑے (And if you are compelled to ignore them) کہ تمہارے پاس سردست دینے کو کچھ نہیں اور تم اپنے پروردگار کے فضل و کرم اور عطا کے طلبگار و امیدوار ہو تو ان سے لطف و کرم کے کلام سے حسن معذرت کر لو۔
</item><item>دیکھو! نہ تو اپنا ہاتھ گردن سے بندھا ہوا رکھو (یعنی حد سے زیادہ کنجوس Miser بن جائو) اور نہ اسے بالکل کھول دو (یعنی اسراف و تبذیر کرکے سب کچھ لٹا دو)، نتیجتاً، ملامت زدہ و درماندہ ہو کر رہ جائو (Be reduced to penury)۔
</item><item>حقیقت یہ ہے کہ تمہارا پروردگار (اپنے قوانین مشیت و حکم، سعی و اکتساب اور انعام و فضل کے مطابق) جس کا رزق چاہتا ہے فراخ کر دیتا ہے اور جس کا چاہتا ہے محدود کر دیتا ہے، اس لئے کہ وہ اپنے بندوں(کے احوال و ظروف) سے پوری طرح آگاہی اور ان پر نظر رکھنے والا ہے۔
</item><item>دیکھو! اپنی اولاد کو افلاس کے خوف سے مار نہ ڈالو۔ انہیں اور تمہیں (سب کو) رزق دینے والے تو ہم ہیں (تم نہیں ہو)۔ یاد رکھو! انہیں مار ڈالنا، گناہ کبیرہ یا بہت بڑا جرم ہے۔
</item><item>(دیکھو! اگر تم نے زنا کاری ایسے بھیانک گناہ سے بچنا ہے تو) زنا یا جنسی بدکاری (Adultery) کے قریب بھی نہ پھٹکو، کیونکہ وہ اب حیائی ہے اور جنسی تسکین (Sexual satisfaction) کا اندوہناک اور بھیانک طریقہ ہے۔
</item><item>یاد رکھو! جس متنفس کا مارنا اللہ تعالیٰ نے حرام یا ممنوع کر دیا ہے، اسے ہلاک نہ کرنا، مگر قانون الٰہی کے مطابق۔ اگر کوئی شخص نا حق ہلاک کیا جائے تو اس کے وارث (Heir) کو ہم نے (قصاص لینے کا) اختیار دیا ہے، لیکن ہلاک کرنے میں اسے (اس خیال سے) حد سے تجاوز نہیں کرنا چاہئے کہ اسے قانون کی مدد حاصل ہے۔
</item><item>دیکھو! یتیم یا بے یارو مددگار بچے (Orphan) کے مال، یعنی منقولہ و غیر منقولہ جائیداد کو ہاتھ نہ لگانا، مگر حسن نیت و طریقے سے، یہاں تک کہ وہ بالغ و جوان ہو جائے تو (اس سلسلے میں کیا ہوا) عہد وفا کرو (یعنی یتیم کا مال و منال شرائط کے مطابق واپس کر دو)، کیونکہ عہد و پیمان کا محاسبہ ہونا شدنی ہے۔
</item><item>اگر پیمانے سے (سودا) دو (Measure) تو پورا بھرکر دو اور تولو (Weigh) تو درست ترازو یا آلہ وزن (Balance) سے تولو۔ یہ طریق کار (تمہارے لئے) موجب خیر و برکت اور انجام کے لحاظ سے خوب تر ہے۔
</item><item>(اے انسان) دیکھو! جس بات (کی حقیقت) کا تمہیں علم نہیں، اس کی پیروی نہ کر (Follow not)۔ یاد رکھو کہ سامعہ، باصرہ اور قلب یا کان، آنکھ اور عقل و دل سب سے متعلق باز پرس ہونے والی ہے۔
</item><item>دیکھو! زمین پر اترائے ہوئے (Exultant) نہ چلنا۔ بلاشبہ تو زمین کو (پائے استکبار سے) شق (Rend) نہیں کر سکتا اور نہ کبریائی میں تو پہاڑوں تک ہی پہنچ سکتا ہے۔
</item><item>ان سب کی سیۂ (یعنی ان کے قلب پر غم انگیز و سیاہ اثرات) تیرے پروردگار کو سخت ناپسند ہے۔
</item><item>یہ ہدایات حکیمانہ (اے پیغمبر اعظم و آخرؐ!) آپ کے پروردگار کی طرف سے بذریعہ وحی و تنزیل دی گئی ہیں۔ (اے انسان)، دیکھو! اللہ تعالیٰ کے ساتھ کسی اور کو اس کا معاون وسہیم نہ بنانا، ورنہ اس کے نتیجے میں، تم ملامت زدہ و درماندہ جہنم میں گرو گے۔
</item><item>(اے مشرکو! تمہاری بہتان طرازی کے مطابق) کیا تمہارے پروردگار نے تمہارے لئے تو بیٹے مخصوص کر دیئے ہیں جبکہ خود اپنے لئے فرشتوں میں سے بیٹیاں لے لی ہیں۔ 10 بلاشبہ تم بہت بڑا، یعنی قیامت خیز جھوٹا بول بولتے ہو۔ حواشی 10۔ خط کشیدہ عبارت سے مستنبط ہوا کہ رب کریم نے اپنی سنت کے مطابق ملائکہ یا فرشتوں کو بھی زوجین، یعنی نر اور مادہ بنایا ہے۔ چنانچہ نر فرشتوں کو قرآن حکیم نے روح سے تعبیر کیا ہے۔ اس آیۂ فکر انگیز میں یہی اصل مضمر ہے: تنزل الملکۃ و الروح فیھا… (القدر 97:4)۔
</item><item>دیکھو! ہم نے اس قرآن میں (اپنے قوانین و احکام اور تعلیمات کو) گوناگوں اسالیب میں بیان کیا ہے تاکہ لوگ غور کریں اور سمجھیں لیکن (ظالم) بدک کر اس سے دور ہوتے جاتے ہیں۔ 11 حواشی 11۔ کیا آج کے قرآن نا آشنا مسلمانوں کا یہ حال و شعار نہیں؟
</item><item>(میرے پیغمبر اعظم و آخرؐ! ظالموں اور جاہلوں کو اس دلیل سے) سمجھائیں کہ اگر ’’اس‘‘ کے ساتھ اور بھی ’’خدا‘‘ (God) ہوتے، جیسا کہ یہ کہتے ہیں تو وہ مالک تخت اقتدار و حکمرانی پر غالب آنے کی ضرور کوئی راہ تلاش کر لیتے۔
</item><item>وہ تو (ان مشرکانہ) باتوں سے جو یہ کہتے ہیں، منزہ و پاک (Glorified) اور برتر و ماوراء High and Above)۔ عالی و متعال (Exalted)۔ اکبر و جلیل (Great and Sublime) ہے۔
</item><item>ساتوں آسمان اور زمین اور جو بھی ان کے اندر موجود ہیں، سب اس کی تسبیح و تقدیس کرتے رہتے (Declare His glory) ہیں، نیز (کائنات کی) کوئی چیز ایسی نہیں جو اس کی ثنا و ستائش کے ساتھ اس کی تسبیح نہ کر رہی ہو، مگر تم ان کی تسبیح کو سمجھتے نہیں ہو۔ اصل یہ ہے کہ ’’وہ‘‘ بڑا ہی بردبار (Clement)۔ سیآت محو کرنے اور ان سے تحفظ فراہم کرنے والا ہے۔
</item><item>(اصل یہ ہے کہ) جب آپ 12 قرآن سناتے ہیں تو ہم (اپنے قانون احترام آرزو کے مطابق) آپ اور آخرت پر ایمان نہ لانے والوں کے درمیان غیر مرئی آڑ (Invisble barrier) حائل کر دیتے ہیں۔ حواشی12۔ بظاہر تو مخاطب نبی آخر الزمانﷺ ہیں، لیکن حقیقت میں خطاب عمومی ہے، یعنی ہر اہل ایمان مبلغ قرآن سے ہے۔
</item><item>نیز ہم نے (اپنے اسی قانون کے مطابق) ان کے دل و دماغ پر اس طرح غلاف (Veils) چڑھا دیئے ہیں کہ وہ کچھ سمجھ نہیں پاتے اور ان کے کانوں میں گرانی (Deafness) ڈال دی ہے (کہ وہ کچھ سن نہیں پاتے)۔ دیکھو! جب آپ (تلاوت) قرآن میں صرف اپنے اکیلے رب کا ذکر کرتے ہیں (ان کے خود ساختہ معبود یا معبودوں کا ذکر نہیں کرتے) تو وہ نفرت سے پیٹھ موڑ کر کھسک جاتے ہیں۔ حواشی 13۔ وقرا= گرانی یا ثقل سماعت۔
</item><item>جب وہ (بظاہر) آپ کی باتیں سن رہے ہوتے ہیں تو جس غرض سے سن رہے ہوتے ہیں، ہم اس کی حقیقت خوب جانتے ہیں، نیز جب وہ باہم سرگوشیاں کر رہے ہوتے ہیں اس سے بھی ہم آگاہ ہیں۔ اور جب وہ یہ کہہ رہے ہو تے ہیں کہ تم تو محض اکی سحرزدہ شخص ( A bewitched person) کے پیچھے لگے ہوئے ہو (تو اس وقت بھی ہم سن رہے ہوتے ہیں۔)
</item><item>دیکھو! انہوں نے کیسی کیسی (طنزیہ و ناروا) باتیں آپ کے بارے میں بنائی ہیں، نتیجتاً، راہ راست سے بھٹک گئے ہیں، لہٰذا وہ (اللہ کے قوانین احترام آرزو، سعی و اکتساب اور مجازات کی رو سے) راہ راست پر نہیں آ سکتے۔
</item><item>دیکھو! (منکر ان آخرت بانداز استفہام انکاریہ) کہتے ہیں: ’’جب ہم (مر کھپ کر) بوسیدہ ہڈیاں اور ریزہ ریزہ (Fragments) ہو جائیں گے تو کیا خلقت نو (New creation) 14 میں زندہ کرکے اٹھائے جائیں گے؟‘‘ حواشی14۔ خلقت نو سے مراد نشاۃ ثانیہ ہے، جو حیات دنیوی سے مختلف اور موت سے منزہ ہو گی۔ یہ مؤقف قرآن کا ہے، جسے مشرکوں نے حجت کے طور پر پیش کیا تھا۔
</item><item>جواب دیں کہ ہاں! چاہے تم پتھر بن جائو یا لوہا (تمہاری نشاۃ ثانیہ شدنی ہے)۔
</item><item>یا کوئی اور ایسی تخلیق (Creation) جو تمہارے قلب و حواس کے نزدیک انتہائی سخت ہو (اور قبولیت حیات کے مقدور میں نہ ہو، پھر بھی تم دوبارہ زندہ کئے جائو گے)۔ (یہ جواب سن کر) وہ پوچھیں گے: ’’(اچھا بتائو) کون ہماری تجدید تخلیق کرے گا؟ یعنی ہمیں خلقت نو میں کون زندہ کرے گا؟‘‘ جواب دیں: ’’وہی، جس نے تمہیں پہلی مرتبہ زندگی دی تھی۔‘‘ اس پر وہ از راہ تمسخر آپ کی طرف سر ہلا ہلا کر پوچھیں گے: ’’(اچھا یہ بتائو کہ) یہ نشاۃ ثانیہ کب ہو گی؟‘‘ جواب دیں کہ ممکن ہے کہ اس کا وقت قریب ہی ہو۔
</item><item>وہ قیامت کا روز ہو گا، جس میں اللہ تعالیٰ تمہیں (عالم برزخ) سے طلب کرے گا تو تم امتثال امر میں، اس کی ثنا و ستائش کہتے حاضر ہو جائو گے اور خیال کرو گے کہ جیسے تم (دنیا اور عالم برزخ میں) کم مدت میں ٹھہرے تھے (You tarried, but a little while)۔
</item><item>سنو! میرے بندوں کو (ناصحانہ ا نداز میں) سمجھائو کہ وہ (زبان و قلم سے) ایسی باتیں کیا کریں جو خوب ترین ہوں۔ اصل یہ ہے کہ شیطان (دل شکن باتوں کے ذریعے) لوگوں میں اختلاف و فساد (Dissensions) پیدا کرتا ہے۔ بلاشبہ، شیطان انسان کا کھلا دشمن (An open foe) ہے۔
</item><item>(یاد رکھو!) تمہارا پروردگار تمہیں اندر اور باہر سے خوب جانتا ہے۔ اگر ایسا کرنا (اس کے قوانین مشیت و حکمت اور انعام و فضل کے مطابق) ہو تو وہ تم پر ترس کھاتا، تمہارے دلدر دور کرتا اور تم پر رحمت مرحمت فرماتا ہے یا اگر (اس کے قوانین مجازات و مشیت کے مطابق) عذاب دینا ہو تو وہ تمہیں عذاب دیتا ہے۔ (ہمارے پیغمبرؐ!) ہم نے آپ کو ان کے اعمال کا کار ساز و ذمے دار بنا کر نہیں بھیجا۔
</item><item>دیکھو! آسمانوں اور زمین میں جو مخلوقات (Beings) بھی ہیں، تمہارا پروردگار ان سے کامل آگاہی رکھتا ہے۔ واقعہ یہ ہے کہ ہم نے بعض نبیوں کو بعض پر فضیلت (یا فوقیت) دی تھی اور ہم نے دائودؑ کو زبور (The Psalms) عطا کی تھی۔
</item><item>آپ ان لوگوں کو (اس حقیقت سے) آگاہ کریں کہ تم نے اپنے خیال میں اللہ تعالیٰ کو چھوڑا کر جن ہستیوں کو معبود سمجھ رکھا ہے، ان کو پکار دیکھو۔ وہ نہ تو تمہاری مشکل کشائی کرنے کا مقدور (Power) رکھتے ہیں اور نہ تمہاری حالت زبوں (Misfortune) ہی بدل سکتے ہیں۔15 حواشی 15۔ یہ آیۂ بصیرت افروز ان نام نہاد مؤمنوں اور موحدوں کیلئے تازیانہ عبرت ہے جو علی الاعلان غیر اللہ کو حاجت روائی و مشکل کشائی کیلئے پکارتے ہیں۔
</item><item>(حالانکہ) وہ لوگ جن کو (مشرک اللہ تعالیٰ کے سوا) پکارتے (Call upon) ہیں، خود اپنے پروردگار سے اس کے تقرب کے ذرائع (Means of access to Him) کی طلب کرتے رہتے ہیں۔ چنانچہ وہ بھی جو نسبتاً اس سے زیادہ قریب ہیں، اس کے فضل و کرم اور احسان و حسنہ کی امید رکھتے ہیں اور اس کے (قوانین کی گرفت) کے عذاب سے خوف بداماں رہتے ہیں۔ بلاشبہ تمہارے پروردگار (کے قوانین کی پکڑ) کا عذاب ڈرنے بدکنے کی چیز ہے۔
</item><item>اور (یہ وعید سن رکھو کہ ظالموں اور مجرموں کی) کوئی بستی ایسی نہیں جسے ہم (اپنے قوانین کے مطابق) 16 تہس نہس نہ کر دیں اور (ان کے باسیوں کو) سخت عذاب کا مزہ نہ چکھائیں۔ یہ (فیصلہ) نوشتہ الٰہی (Divine Record) میں لکھا جا چکا ہے (اس لئے شدنی ہے۔) حواشی16۔ قوانین، جیسے قانون مکافات عمل، قانون سعی و اکتساب، قانون احترام آرزو، قانون استبدال و استخلاف وغیرہ وغیرہ۔
</item><item>دیکھو (جن معجزاتی نشانیوں (Miraculous Protents) کا یہ منکر ان اسلام مطالبہ کرتے ہیں) ان معجزاتی نشانیوں کو بھیجنے سے ہمیں کون روک سکتا ہے؟ (لیکن ہمیں علم ہے کہ وہ ان کو جھٹلائیں گے) جس طرح اُن کے مقتدمین یا پہلے لوگوں نے ان کی تکذیب کی تھی۔ (مثال کے طور پر) ہم نے قوم ثمودکو اونٹنی کی بصیرت افروز نشانی دی تھی۔ مگر انہوں نے (اونٹنی کو معجزاتی نشانی نہ سمجھا اور) اس پر ظلم کیا۔ واقعہ یہ ہے کہ ہم اپنی معجزاتی نشانیاں (لوگوں کو کفر و شرک اور دیگر اعمال سوء کے بھیانک نتائج و عواقب سے) ڈرنے کیلئے بھیجتے ہیں۔ 17 حواشی 17۔ اس آیۂ بصیرت افروز میں یہ نکتہ مضمر ہے کہ ہمیں غیر معمولی واقعات و حوادث کو دیدۂ عبرت نگاہ سے دیکھنا اور اپنی اصلاح کرنا چاہئے۔
</item><item>یاد کریں کہ جب ہم نے آپ کو اس حقیقت سے آگاہ کیا تھا کہ کل بنی نوع انسان آپ کے رب کے حیطۂ قدرت میں ہیں، یعنی اس کے قوانین کی گرفت میں ہیں، نیز ہم نے جو رئویا یا سچا خواب آپ کو دکھایا تھا لوگوں (کے عزم و استقامت ایمانی) کو پرکھنے (اور سان چڑھانے) کیلئے تھا، اسی طرح قرآن میں لعنت شدہ درخت (Accursed tree) کے ذکر سے مقصود بھی یہی تھا، ہم تو انہیں (اپنے قوانین سے) متنبہ کرتے ہیں، مگر ہر تنبیہ ان کی غایت درجہ سرکشی (Inordinate transgression) میں اضافہ کئے جاتی ہے۔
</item><item>غور کرو! جب ہم نے ملائکہ یا فرشتوں کو حکم دیا کہ آدم (یا انسان کی علمی فضیلت) کے سامنے سر تسلیم خم کر دو تو ابلیس کے سوا سب نے سر تسلیم خم کر دیا۔ اس نے (سجدۂ تعظیم نہ کرنے کی) یہ حجت پیش کی: ’’کیا ایسی (حقیر) ہستی (کی علمی فضیلت) کے سامنے سرنگوں ہو جائو، جسے تو نے مٹی سے تخلیق کیا ہے؟ 18 حواشی18۔ اس آیۂ فکر انگیز سے مستنبط ہوا کہ علم کی فضیلت کو تسلیم نہ کرنا، شیوۂ ابلیسی ہے۔
</item><item>(ساتھ ہی طنزیہ انداز میں) کہنے لگا: ’’ذرا دیکھ تو سہی) جسے تو نے مجھ پر فضیلت دی ہے؟ اگر تو مجھے روز قیامت تک ڈھیل دے تو میں اس کی نسل کو قابو کرکے سب کی عاقبت خراب کر دوں گا، بجز چند (متقی) لوگوں کے۔
</item><item>ارشاد ہوا: ’’دور ہو جا! ان میں سے جو بھی تیرے پیچھے لگے تو ان اور تم سب کی مکافات عمل جہنم ہو گی۔ پوری پوری مکافات (Full recompense)۔
</item><item>دیکھو! ان میں سے جسے تو اپنی آواز (کے سحر) سے بہکا سکے، بہکا لے اور ان پر اپنے سوار اور پیادے چڑھا دے (Make inroad on them with cavalry and infantry) نیز ان کے مال و منال اور اولاد میں حصہ دار بن جا اور ان سے وعدے کر، یعنی انہیں سبز باغ دکھا۔ لیکن شیطان جو وعدے کرتا ہے، وہ محض (جمالیاتی) فریب (Aesthetic deceptions) ہی ہوتے ہیں۔ حواشی 19۔ شار کھم فی الاموال والاولاد: اس کا مطلب ہے اپنے مال و دولت کو احکام الٰہیہ کے مطابق خرچ نہ کرنا، بخل کرنا یا اسراف و تبذیر کرنا۔ اولاد میں حصہ دار بننے کا مطلب ہے: اولاد کی تربیت احکام قرآن اور سنت حسنہ کے مطابق نہ کرنا اور اسے شیطان سیرت بنانا۔
</item><item>(ارشاد ہوا: اے شیطان!) رہے میرے (مخلص بندے، تو ان پر تیرا زور ہرگز نہیں چلنے کا۔ دیکھو! تیرا پروردگار 20 (ان کی) کار سازی و محافظت کیلئے کافی ہے۔ حواشی 20۔ بِرَبِّکَ میں خطاب شیطان سے ہے، جس میں بڑی بلیغ طنز ہے۔
</item><item>(اے بنی نوع انسان!) وہ تمہارا پروردگار ہے جو (اپنے قانون طبیعی، Physical Law، کے مطابق) تمہارے لئے بحر 21 یعنی دریائوں اور سمندروں میں کشتیاں 22 اور جہاز چلاتا ہے تاکہ تم اس کی نعمتوں کی طلب و جستجو کرو۔ اصل یہ ہے کہ وہ تو ہے ہی تمہیں رحمت یا خیر و حسنہ سے نوازنے والا۔ حواشی 21، 22۔ البحر اور الفلک دونوں الفاظ کو اسم جنس کے طور پر استعمال کیا ہے۔ یہ قرآن حکیم کا بلیغ اسلوب بیان ہے۔
</item><item>غور کرو! جب سمندر اور دریا میں تمہیں کوئی مصیبت لاحق ہوتی ہے تو (تمہارے سب خود ساختہ معبود) جنہیں تم (امداد کیلئے) پکارا کرتے تھے، تمہارے ذہن سے غائب ہو جاتے ہیں، صرف اور فقط ایک اللہ ہی یاد رہتا ہے۔ لیکن جب وہ تمہیں مصیبت سے نکال کر خشکی پر پہنچا دیتا ہے تو تم اس سے رخ پھیر لیتے ہو (You ignore Him)۔ بلاشبہ انسان بڑا ہی ناشکرا واقع ہوا ہے۔
</item><item>(مشرکو!) کیا تم اس (امکان سے) نڈر اور محفوظ ہو گئے ہو کہ اگر وہ (اپنے قوانین مکافات عمل اور تعجیل و امہال کے مطابق) تمہیں (غرق آب ہونے سے بچا کر) خشکی پر لے جا کر زمین میں دھنسا دے یا تم پر سنگریزوں کی آندھی (Tomado of gravels) چلا دے (اور تمہیں سنگسار کر دے) تو پھر تم اپنا کوئی محافظ و کارساز نہ پائو گے۔
</item><item>ا تم اس (امکان) سے بھی بے خوف و مطمئن ہو گئے ہو کہ وہ دوبارہ تمہیں (سمندر کی طرف) پلٹا دے اور تم پر پاش پاش کر دینے والی باد تند (Smiter tempest) چلا دے اور تمہیں تمہارے شرک 23 کے سبب غرق کر دے۔ پھر کسی کو نہ پائو گے جو اس کیلئے ہم سے باز پرس کرنے والا ہو۔ حواشی 23۔ یہاں کفر سے مراد شرک ہے۔
</item><item>غور کرو! ہم نے بنی نوع انسان کو عزت و تکریم (Honour) بخشی ہے اور انہیں خشکی اور تری میں سواریاں فراہم کر دی ہیں، نیز انہیں صحت افزا و پاکیزہ اور لذیذ ماکولات و مشروبات سے روزی دی ہے۔ علاوہ بریں، اپنی مخلوقات (Creation) میں سے بہتوں پر انہیں واضح فضیلت یا برتری دی ہے (Exalted them)۔
</item><item>اس وقت کا تصور کرو جب ہم گروہ انسانی کو اس کے پیشوا 24 کے ساتھ بلائیں گے۔ پھر جن کو ان کا اعمالنامہ (یا معجزاتی ریکارڈ 25) دائیں ہاتھ میں دیا جائے گا وہ اپنے اعمالنامہ کو (خوشی سے) پڑھیںگے، یعنی اپنے معجزاتی ریکارڈ (Miraculous record) کو وفور مسرت سے دیکھیں گے اور ان سے ذرہ بھر نا انصافی نہ ہو گی۔ حواشی 24۔ امامھم: اس قرآنی اصلاح کا مطلب ہے، وہ پیشوا، وڈیرے، سردار وغیرہ وغیرہ جن کے احکام کی لوگ تعمیل کریں۔ 25۔ صراحت کیلئے دیکھئے گزشتہ آیت نمبر 13۔
</item><item>یاد رکھو! جو شخص اس دنیا میں (قلب کا) اندھا رہا (یعنی جس شخص نے کتاب اللہ کو نہ سمجھا اور نہ اس سے اکتساب نور ہی کیا، نتیجتاً، اس کا حسی۔ قلبی نظام منیر نہ ہوا) وہ آخرت میں بھی اندھا (یعنی حسی۔ قلبی نور سے محروم) ہو گا، لہٰذا (جنت کی) راہ راست سے بہت زیادہ بھٹکا ہوا ہو گا (اور اس کا دوزخ میں جا گرنا شدنی ہے)۔
</item><item>دیکھئے! ان (مشرکوں) کی یہ کوشش تو تھی کہ ہم نے آپ پر بذریعہ وحی جو نازل کیا ہے، اس کے متعلق آپ کو چکر میں ڈالیں تاکہ آپ اس وحی و تنزیل کے علاوہ ان کی (من پسندیدہ) باتیں خود گھڑ کر ہماری طرف منسوب کر دیں، پھر اس صورت میں وہ آپ کو اپنا وفادار دوست بنا لیں۔
</item><item>پھر اگر ہم آپ کو (اپنے قانون انعام و فضل، قانون صبر اور قانون احترام آرزو کے مطابق) ثابت قدم نہ رکھتے تو امکان تھا کہ آپ (بعض مصلحتوں کی بناء پر) ان کی طرف قدرے مائل ہو جاتے۔
</item><item>اگر ایسا ہوتا تو ہم آپ کو (اپنے قانون مجازات کے مطابق) دنیوی زندگی میں بھی اور مرنے کے بعد (عالم برزخ اور آخرت میں) بھی (مشرکوں کی بہ نسبت) دو چند عذاب کا مزہ چکھاتے پھر ہمارے مقابلے میں تم کسی کو اپنا مددگار نہ پاتے۔
</item><item>دیکھئے! قریب تھا کہ یہ (مشرک) ڈرا دھمکا کر اس سرزمین سے آپ کے قدم اکھیڑ دیتے تاکہ یہاں سے آپ کو نکال باہر کرتے۔ بالفرض ایسا ہوتا تو آپ کے بعد وہ بھی بہت کم ٹھہر پاتے۔
</item><item>آپ سے پہلے جو پیغمبر بھی ہم نے بھیجے تھے، ان کے ساتھ بھی ایسا ہوتا رہا ہے کہ یہ (ہمارے قوانین کے 26 مطابق ) ہمارا دستور کار ہے اور آپ ہمارے دستور کار میں کوئی تغیر و تبدل نہیں پائیں گے۔ حواشی 26۔ مثلاً ، ان قوانین الٰہیہ کے مطابق: قانون تدبیری و حکمت، قانون تعجیل و امہال، قانون حق و صبر وغیرہ وغیرہ۔
</item><item>صلوٰۃ باقاعدہ قائم کیا کرو، زوال آفتاب (Decline of the sum) سے رات کے اندھیرے تک (ظہر، عصر، مغرب اور عشاء کے اوقات میں)، نیز صبح کو بالخصوص (صلوٰۃ کے ساتھ) قرآن کی تلاوت کیا کرو (Do recite)، اصل یہ ہے کہ صبح کو قرآن شکارا (Manifest) ہوتا ہے، یعنی اس معنویت قلب پر اپنا جلوہ پیدا کرتی ہے۔
</item><item>نیز رات کے (پچھلے حصے میں، نیند سے اٹھ کر) تدبر قرآن (اور صلوٰۃ التہجد) کیلئے شب بیداری کریں۔ یہ آپ کیلئے اضافی انعام (Additional largeness) ہے۔ عنقریب آپ کا رب آپ کو حقیقی تعریف و شہرت کے مقام 27 پر متمکن کر دے گا۔ حواشی 27۔ مقام محمود، عسیٰ کی ضمیر اللہ تعالیٰ کی طرف ہو تو اس میں حتمی طور پر قرب زمانہ کا مفہوم پایا جاتا ہے۔ معلوم ہوا کہ اللہ تعالیٰ نے پیغمبر اعظم و آخرؐ کو اس دنیا میں مقام محمود پر فائز کر دیا تھا اور اس کا ثبوت یہ ہے کہ اپنے بیگانے سب آپؐ کی عظمت و فضیلت میں رطب اللسان ہیں۔
</item><item>اور یہ دعا کریں: پروردگار! مجھے (ہر میدان عمل یا مدینہ منورہ میں) عزت و تکریم کے ساتھ داخل کرنا اور (وہاں سے یا مکہ مکرمہ سے) عزت و تکریم کے ساتھ نکالنا 28، نیز اپنے فضل سے مجھے نصرت دینے والی قوت نافذہ عطا فرمانا۔ حواشی 28۔ اس آیۂ مبارکہ کی نوعیت عمومی بھی ہے اور مخصوص بھی، لہٰذا ترجمہ دونوں طرح کیا گیا ہے۔
</item><item>نیز اس واقعیت کا اعلان کر دیں کہ الحق، یعنی سچ یا دین توحید آ گیا اور الباطل، یعنی جھوٹ یا دین کفر و شرک نابود ہو گیا۔ بلاشبہ باطل ہے ہی نابود ہونے والا (Falsehood is bound to perish)۔
</item><item>یہ حقیقت ہے کہ ہم قرآن کی جو آیات (بتدریج) نازل کرتے ہیں، وہ مومنوں (خاص کر قرآن مجید کے قوانین و احکام اور تعلیمات کو قولاً و فعلاً تسلیم بالیقین کرنے والوں) کیلئے (امراض قلب کو29) شفا دینے والی، نیز انہیں دنیوی و اخروی حسنہ سے نوازنے والی ہیں، برخلاف اس کے، ظالموں، یعنی قرآن عظیم کی تکذیب کرنے والوں اور مشرکوں کا نقصان (ان کے امراض قلب کے سبب) زیادہ ہی ہوتا جاتا ہے۔ حواشی29۔ امراض قلب سے مفصل بحث کیلئے دیکھئے مترجم کی کتاب جمالیات، قرآن حکیم کی روشنی میں، ص 126۔ 157، فیروز سنز لمیٹڈ، لاہور، کراچی۔
</item><item>غور کرو کہ جب ہم انسان کو نعمتوں سے نوازتے ہیں تو وہ (تکبر سے) ہم سے صرف نظر کرتا (Ignores us) اور پیٹھ پھیر کر دور ہو جاتا ہے (He holds aloof)، لیکن جب اس پر مصیبت آتی ہے تو وہ (ہماری رحمت سے) مایوس ہو جاتا ہے۔ 30 (Grows despondent)۔ حواشی 30۔ رحمت الٰہی سے مایوسی کفر ہے۔ (یوسف 87:12)۔
</item><item>(لوگوں کو اس واقعیت سے) آگاہ کر دو کہ ہر شخص اپنے ہی تشکیل کئے ہوئے باطنی قالب یا سانچے (internal mould) کے مطابق عمل کرتا ہے 31 اور جو سب سے زیادہ راہ راست پر (گامزن ہوتے) ہیں، انہیں تمہارا پروردگار بہت اچھی طرح جانتا ہے۔ حواشی 31۔ اگرچہ یہ حقیقت ہے کہ اللہ تعالیٰ ہر انسان کو اپنی حسین فطرت پر بالقوۃ پیدا کرتا ہے، لیکن اس نے چونکہ اسے فکر و عمل یا تخلیقی فعلیت (Creative activity) کی آزادی بھی ودیعت کی ہے، لہٰذا وہ خود اپنے فکر و عمل سے اپنے باطنی نظام یا قالب کی تشکیل کرتا ہے، پھر اس سانچے کے مطابق اس کے قول و فعل کی نوعیت ہوتی ہے۔
</item><item>آپ سے روح (کی ماہیت و حقیقت) کے متعلق دریافت کرتے ہیں۔ انہیں بتا دیجئے کہ روح میرے پروردگار (کی مادی۔ ارتقائی تخلیقی فعلیت کا نتیجہ نہیں، بلکہ) اس کی اعجازی شان یا فعلیت (امر) سے 32 ہے۔ لیکن تمہیں (تمہاری استعداد ادراک کے مطابق) اس کا بہت ہی کم علم ودیعت کیا گیا ہے۔ حواشی 32۔ مزید تفہم و ادراک کیلئے ان آیات فکر انگیز میں بھی تفکر بالحق کریں: الا لہ الخلق والامر (الاعراف 57:7) اس واقعیت میں تفکر بالحق کرو کہ خلق، یعنی مادی اشیاء کو ارتقائی انداز میں تخلیق کرنا اور لطیف اشیا کو ناقابل فہم و ادراک یا معجزاتی انداز میں بنانا، اللہ رب العالمین ہی کی شان ہے۔ یاد رہے کہ 1۔ اللہ تعالیٰ نے روح کو وحی سے بھی تعبیر کیا ہے (الشوریٰ 52:42)۔ ٭… تنزل الملئکۃ والروح فیھا (القدر 4:97): وہ اس میں، یعنی شب قدر میں ملائکہ اور روح کو نازل کرتا ہے (نیز دیکھئے المعارج 4:70، النبا 38:87)۔ اللہ تعالیٰ کی معجزاتی تخلیقی فعلیت (=شان، بھی مادی تخلیقی فعلیت کی طرح تزویجی ہوتی ہے، اس لئے ملک یا فرشتے کا زوج روح ہے (مریم 17:19)۔ -3 روح القدس یا روح الامین (البقرۃ 87:2، المائدۃ 110:5 الشعراء 193:26)۔ -4 روحنا یا روحی سے مراد اللہ تعالیٰ کی صفات حسنہ کی پھونک ہے (مریم 17:19، الحجر29:15)۔
</item><item>(ہمارے پیغمبرؐ!) سن لیں! اگر ہم چاہیں تو یقینا جو کچھ ہم نے آپ پر بذریعہ وحی نازل کیا ہے، سلب کر لیں تو (اسے واپس لانے کی خاطر) آپ ہمارے مقابلے میں کوئی حمایتی نہیں پائیں گے۔
</item><item>بجز آپ کے رب کی رحمت کے۔ (لیکن قرآن دنیا سے اٹھ نہیں سکتا، اس لئے کہ) اس کے انعام و اکرام آپ پر (فضیلت و تعداد میں) بہت بڑے اور زیادہ ہیں۔ 33 حواشی 33۔ محولہ بالا دونوں آیات جلیلہ سے مقصود انسان میں اس حقیقت کا ایقان و اذعان پیدا کرنا ہے کہ قرآن مجید اللہ تعالیٰ کی وحی و تنزیل ہے، غیر اللہ کا کلام نہیں، لہٰذا جس کا یہ کلام ہے وہ اسے دنیا سے اٹھا بھی سکتا ہے۔ لیکن وہ ایسا ہرگز نہیں کرے گا اور قرآن مجید ہمیشہ قائم و دائم اور زندہ رہے گا۔ اس کی ایک وجہ یہ ہے کہ پیغمبر اعظم و آخرؐ پر رب رحمن کے انعام و اکرام فضیلت و تعداد میں عظیم و کثیر ہیں۔
</item><item>آپ (دنیا بھر کے متشککین 34 کیلئے چیلنج کے طور پر) اعلان کر دیں کہ اگر کل بنی نوع انسان اور جنات مل کر اس قرآن کی نظیر، یعنی اس جیسا کلام (تصنیف کرکے) لانا چاہیں تو پھر بھی اس کے مثل لا نہیں سکیں گے، خواہ وہ ایک دوسرے کے معاون بھی بن جائیں۔ حواشی 34۔ متشککین کے معنی ہیں تشکیک پسند (Sceptics)۔
</item><item>غور کرو کہ ہم نے بنی نوع انسان (کی تفہیم) کیلئے اس قرآن میں یقینا ہر قسم کی علم و حکمت کی بات کو مختلف اسالیب میں بیان کیا ہے، مگر اکثر لوگ انکار و حجود ہی پر اڑے ہوئے ہیں۔
</item><item>باوجود اس کے وہ اصرار کرتے ہیں کہ ہم آپ پر ایمان لانے کے نہیں، جب تک کہ آپ زمین سے ہمارے لیئےچشمہ جاری نہ کر دیں۔
</item><item>یا آپ کیلئے کھجوروں اور انگوروں کا باغ بن جائے اور آپ اس میں جابجا چشمے نکال کر رواں دواں کر دیں۔
</item><item>یا جیسا کہ آپ تنبیہ کرتے ہیں ہم پر آسمان کے ٹکڑے گرا دیں یا اللہ اور فرشتوں کو ہمارے مقابل لے آئیں۔
</item><item>یا آپ کیلئے سونے کا گھر بن جائے یا آپ آسمان پر چڑھ جائیں، لیکن ہم آپ کے چڑھنے (Ascension) کو پھر بھی تسلیم نہیں کریں گے، جب تک کہ آپ ہمارے لئے ایک ایسی کتاب اتار نہ لائیں جسے ہم بھی پڑھ سکیں۔ (ہمارے نبیؐ!) آپ جواب دیں کہ میرا پروردگار (تمہارے ان بے سود مطالبات سے) منزہ و وراء ہے۔ کیا میں اللہ تعالیٰ کا پیغام لانے والے انسان کے سوا اور بھی کچھ ہوں (کہ تمہارے مطالبات پورے کروں)؟
</item><item>اصل یہ ہے کہ کتاب ہدایت (قرآن حکیم) آ جانے کے بعد جس چیز نے لوگوں کو ایمان لانے سے روکا، صرف یہ تھی کہ وہ (تعجب سے) پوچھتے: ’’کیا اللہ نے ایک انسان کو رسول بنا کر بھیجا‘‘ ہے؟
</item><item>انہیں بتا دیں کہ اگر زمین میں فرشتے (بستے اور) اطمینان سے چلتے پھرتے تو ہم آسمان سے ان میں فرشتے کو رسول بنا کر بھیجتے (کیونکہ جس نوع کے لوگ ہوں اسی نوع کے رسول کا ہونا لازم ہے)۔
</item><item>انہیں (حتمی طور پر) بتا دیں کہ ’’میرے اور تمہارے درمیان اللہ کا شاہد (Witness) ہونا کافی ہے۔ وہ یقینا اپنے بندوں (کے احوال و ظروف) سے آگاہ۔ بینا (Knower-Seer) ہے۔‘‘
</item><item>حقیقت یہ ہے کہ جس شخص کو اللہ تعالیٰ (اپنے قوانین، جیسے قانون احترام آرزو، قانون مکافات عمل، قانون انعام و فضل کے مطابق) ہدایت دے، یعنی اسے اس کی منزل مقصود آخر اور اس کی راہ راست کی طرف رہنمائی کرے، وہی اصل میں ہدایت یافتہ، یعنی اپنی آخری منزل مقصود اور اس کی راہ راست پانے والا ہے۔ بخلاف اس کے، اگر وہ کسی کو (اپنے قوانین احترام آرزو و مجازات کے مطابق) گمراہ ہی رہنے دے تو ایسے لوگوں کیلئے تم اللہ تعالیٰ کے سوا کسی کو حامی و دوست نہیں پائو گے۔ پھر قیامت کے روز انہیں (حیوانوں کی طرح) اوندھے منہ جمع کیا جائے گا، اس حال میں کہ وہ اندھے، گونگے اور بہرے (یعنی مسلوب الحواس) ہوں گے۔ ان کا ٹھکانہ (Abode) جہنم ہو گا، جونہی اس کی آگ مدھم ہونے لگے گی ہم آتش سوزاں (Burning fire) مزید بھڑکا دیں گے۔
</item><item>یہ عذاب ان کے اس (قول و فعل) کا ثمرہ ہے کہ انہوں نے ہماری آیات، یعنی تعلیمات و ہدایات اور قوانین و احکام کو ماننے سے انکار کر دیا تھا اور کہتے تھے کہ جب ہم (مرنے کے بعد) ہڈیاں ہڈیاں اور ریزہ ریزہ ہو جائیں گے تو کیا ہم خلقت نو (New creation) میں زندہ اٹھائے جائیں گے؟ (یہ استفہام انکار یہ ہے، جس کا مطلب ہے کہ ہماری نشاۃ ثانیہ محال ہے)۔
</item><item>کیا وہ (اس واقعیت میں) تفکر بالحق نہیں کرتے کہ اللہ تعالیٰ، جس نے آسمانوں اور زمین (سماوی اور ارضی کروں) کو (چھے ادوار ومراحل میں) تخلیق کیا ہے، وہ ان جیسے (آسمان و زمین) دوبارہ تخلیق کرنے پر بھی قدرت کاملہ رکھنے والا ہے؟ (اسی طرح وہ انہیں بھی دوبارہ خلقت نو دینے پر قادر ہے) اور (وہ قدیم و لافانی نہیں، جیسا کہ دہریوں، ہنود، شمنیوں وغیرہ وغیرہ کا عقیدہ ہے، بلکہ) ان (کے قیام و بقا) کی میعاد متعین کر دی گئی ہے جس میں قطعاً اضطراب و شبہ نہیں، مگر کفر و شرک اور اپنے آپ پر ظلم کرنے والے انکار و جحود ہی پر اڑے ہوئے ہیں۔
</item><item>(انہیں اس حقیقت سے) آگاہ کر دیں کہ اگر میرے پروردگار کی رحمت، یعنی مال و منال اور نعمتوں کے (لامتناہی) خزانے بھی تمہاری ملکیت میں ہوتے تو تم اس ڈر سے روکے رکھتے کہ کہیں خرچ (اور ختم) نہ ہو جائیں۔ انسان واقعی بڑا ہی تنگ دل واقع ہوا ہے (Man is ever-grudging)۔
</item><item>یہ واقعہ ہے کہ ہم نے موسیٰؑ کو نو (9) آشکارا معجزاتی نشانیاں دی تھیں۔ تم بنی اسرائیل سے دریافت تو کرو کہ جب وہ ان کے پاس آیا (تو ان کے احوال و ظروف کیا تھا؟)۔ فرعون نے (آشکارا معجزاتی نشانیاں دیکھ کر بھی) اس سے کہا: ’’اے موسیٰؑ میں تمہیں سحر زدہ (Bewitched) خیال کرتا ہوں۔‘‘
</item><item>(حضرت موسیٰؑ نے) جواب دیا: ’’تو خوب جانتا ہے کہ یہ بصیرت افروز (چشم کشا و عبرت انگیز) معجزاتی آشکارا نشانیاں ہیں، جن کو آسمانوں اور زمین کے پروردگار کے سوا کسی اور نے مجھ پر نازل نہیں کیا ہے اور میں سمجھتا ہوں کہ تو ہلاکت زدہ ہے، یعنی تیرا ہلاک ہو جانا شدنی ہے۔
</item><item>آخر کار، فرعون نے ان سب (یعنی حضرت موسیٰؑ سمیت سب بنی اسرائیل) کو ملک سے اکھاڑ باہر نکال دینے کا ارادہ کیا تو ہم نے (اپنے قوانین، جیسے قانون مجازات، قانون سعی و اکتساب کے مطابق) اسے اس کے سارے رفقاء کے ساتھ غرق (دریا) کر دیا۔
</item><item>چنانچہ، اس واقعہ کے بعد، ہم نے بنی اسرائیل کو (بذریعہ وحی) حکم دیا کہ اس ملک میں سکونت اختیار کر لو۔ انجام کار، جب آخرت (یعنی روز قیامت، نشاۃ ثانیہ اور روز حساب و جزا) کے وعدے کی وقوع پذیری کا وقت آئے گا تو ہم تم سب کو ایک ساتھ جمع کرکے لے آئیں گے۔
</item><item>اصل یہ ہے کہ ہم نے اس قرآن کو حق کے ساتھ یا حقیقی و افادی اور مستقل و غایتاتی اقدار کے ساتھ اتارا اور حق، یعنی انہیں حقیقی اقدار کے ساتھ اترا ہے۔ 35 یاد رکھو! (اے پیغمبر آخرؐ!) ہم نے آپ کو محض (اعمال صالحہ کے حسین و مسرت انگیز نتائج و عواقب کا) مژدہ دینے والے اور (اعمال سوء کے غم انگیز و خوفناک نتائج و عواقب) سے متنبہ کرنے والے کی حیثیت سے بھیجا ہے (لہٰذا آپ کسی شخص کے اعمال سوء کے ذمے دار نہیں)۔ حواشی 35۔ اس بصیرت افروز و بلیغ جملے میں یہ از بس اہم نکتہ مضمر ہے کہ قرآن حکیم اپنی حقیقی اقدار کے ساتھ اصل حالت میں لوگوں تک پہنچا ہے اور اس میں کسی قسم کی تحریف نہیں ہوئی اور نہ ہو سکتی ہے، اس لئے کہ اس کا محافظ خود رب جلیل ہے (الحجر 9:15)۔
</item><item>اور ہم نے قرآن کو (جدا جدا سورتوں اور آیتوں میں) تقسیم کر دیا ہے تاکہ آپ اس اسے لوگوں کو ٹھہر ٹھہر کر سنائیں، نیز ہم نے اسے بتدریج نازل کیا ہے۔36 حواشی 36۔ انگریزی میں: We have imparted it by gradual revelation
</item><item>انہیں صاف کہہ دیں کہ اس پر ایمان لائو یا نہ لائو (یہ تمہاری ذمے داری ہے، لیکن غور کرو کہ) اس سے پہلے جن لوگوں کو علم دیا گیا ہے (یعنی اہل کتاب)، جب انہیں یہ کلام سنایا جاتا ہے تو وہ بے اختیار ٹھوڑیوں 37 یعنی پیشانیوں کے بل سجدے میں گر جاتے ہیں۔ حواشی37۔ عربی میں اذقان یا ٹھوڑیوں کے بل گرنے سے مراد پیشانیوں کے بل گرنا ہوتا ہے۔
</item><item>اور پکار اٹھتے ہیں: ’’ہمارا پروردگار ہر عیب و نقص سے پاک و منزہ ہے۔ بیشک ہمارے پروردگار کا وعدہ پورا ہو کر رہنا تھا۔
</item><item>وہ پیشانیوں کے بل (اس کے آگے) گر پڑتے ہیں، ان پر گریہ طاری ہو جاتا ہے اور (سماعت قرآن) ان کے عجز و انکسار (Humility) کو اور بڑھاتی ہے۔
</item><item>(میرے نبی آخر الزمانؐ! لوگوں کو) سمجھائیں کہ تم ’’اسے‘‘ اللہ (کے نام سے) پکارو یا رحمان (کے نام سے)، جس نام سے بھی پکارو (کوئی فرق نہیں پڑتا، کیونکہ اللہ ہی رحمن ہے)۔ اس کے تمام نام یا اوصاف جمیل و جلیل ہیں۔ دیکھئے! آپ صلوٰۃ (میں قرآن) نہ تو بلند آواز میں پڑھیں اور نہ بالکل مدھم (Low) آواز میں، بلکہ دونوں کے بین بین کا راستہ اختیار کریں۔
</item><item>نیز (انہیں یہ حقیقت بھی) بتائیں کہ تعریف و ستائش او رتشکر و امتنان کا سزا وار و حقدار صرف اللہ تعالیٰ ہے، جس نے نہ تو کسی کو بیٹا بنایا ہے اور نہ اس کی فرماں روائی میں اس کا کوئی سہیم و معاون (Partner) ہے اور نہ وہ کمزور و عاجز ہے کہ اس کا کوئی پشتیبان ہو۔ دیکھئے! اس کی کبریائی (Magniffcence) کا چرچا کریں، جیسا بڑائی (Greatness) کرنے کا حق ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ستائش و ثنا اور شکر کا سزا وار و حقدار صرف اللہ تعالیٰ ہی ہے، جس نے اپنے بندے 1 (حضرت محمد رسولﷺ) پر الکتاب 2 نازل کی، جس کے مافیہ 3، یعنی قوانین و احکام اور تعلیمات و ہدایات 4 میں ان کے (فہم و ادراک کیلئے کوئی ٹیڑھ ہے نہ الجھائو (یعنی وہ غیر مبہم و واضح اور بلیغ ہیں5)۔ حواشی -1 عبدہ: اصطلاح قرآن میں اس کا مطلب ہے نبی اکرمﷺ جو اللہ تعالیٰ کے بندہ تسلیم و رضا اور اس کے محبوب و عاشق ہیں۔ -2 الکتاب سے مراد قرآن عظیم ہے۔ -3 مافیہ: Contents -4 ہدایات: Directions and instructions -5 بلیغ: وہ کلام جو فصیح بھی ہو اور بر موقع و محل بھی ہو۔
</item><item>یہ حق پر قائم اور حق کو قائم رکھنے والی کتاب ہے تاکہ بنی نوع انسان کو (اللہ تعالیٰ کے قانون مکافات عمل کی رو سے کفر و شرک، تکذیب و ظلم، غصب حقوق انسانی اور دیگر اعمال سوء کے) بھیانک اور اذیت انگیز نتائج و عواقب سے متنبہ کرے اور اہل ایمان کو، عدل و احسان اور اصلاح و خیر کے کام کرنا، جن کا شعار ہے، یہ خوشخبری دے کہ ان کا (انہیں جنت قرۃ العین کی صورت میں) بڑا ہی حسین اجر یا ثمر ملے گا۔
</item><item>جس میں وہ ابد الآباد تک (عالم سرور میں) رہیں گے۔
</item><item>نیز جو لوگ کہتے ہیں کہ اللہ تعالیٰ نے بیٹا بنایا ہے یا اولاد رکھتا ہے، انہیں بھی (اس افترا پردازی کے خوفناک و اذیت انگیز نتائج و عواقب سے) خوف دلائے۔
</item><item>نہ اس بارے میں انہیں کوئی علم اور نہ ان کے باپ دادوں ہی کو علم تھا، یہ بڑی ہولناک بات ہے جو ان کے مونہوں سے نکلتی ہے، وہ جو کہتے ہیں جھوٹ کے سوا کچھ نہیں ہوتا۔
</item><item>(اے نبیؐ رحمت!) اگر یہ لوگ اس کلام (الٰہی) پر ایمان نہیں لائیں گے تو کیا آپ ان کے کفر کے بھیانک نتائج کے غم پر اپنے آپ کو ہلکان کر لیں گے؟
</item><item>ہم نے روئے زمین پر تمام چیزوں کو اس کا سامان آراستگی و تزئین بنایا ہے تاکہ ہم بنی نوع انسان کو آزمائیں کہ ان میں کون کون حسین عمل کرنے والا ہے۔
</item><item>انجام کار، ہم زمین پر ہر چیز کو (نابود کرکے) چٹیل (Barren) میدان بنا دینے والے ہیں۔
</item><item>کیا تم یہ خیال کرتے ہو کہ اہل غار وسیع و نقوش لوح والے (The Companions Cave and Inscriptions) ہماری معجزاتی نشانیوں میںسے اعجوبہ (Wonder) تھے۔
</item><item>واقعہ یہ ہے کہ ان نوجوانوں نے (وقت کے فرعون، ہامانوں، قارونوں اور آزروئوں کے مظالم سے مجبور ہو کر) غار میں پناہ لی تو دعا کی: ’’پروردگار! تو اپنی جناب سے (یعنی اپنے قانون فضل و کرم کے مطابق) رحمت 6 یعنی دنیوی و اخروی حسنہ سے ہمیں نواز اور ہمارے (تبلیغ توحید کے) کام میں ہماری رہنمائی فرما! حواشی-6 دیکھئے کلید لغات قرآن در حسن تفسیر، جلد اوّل۔
</item><item>چنانچہ ہم نے غار میں چند برسوں تک ان کے کان (دنیا کے احوال و ظروف سے) بند رکھے۔
</item><item> پھر انہیں (مشرک قوم کی طرف) بھیجا تاکہ واضح ہو جائے کہ دونوں جماعتوں میں سے کس جماعت نے قیام غار کی مدت کو ضائع ہونے سے محفوظ رکھا۔
</item><item>اب ہم تم سے ان نوجوانوں کی سچی رو داد حکیمانہ انداز میں بیان کرتے ہیں۔ بلاشبہ وہ چند نوجوان تھے جو اپنے رب (کی توحید ربوبیت) پر ایمان لائے تھے، اس لئے ہم نے (اپنے قانون ہدایت کے مطابق) انہیں مزید ہدایت دی، یعنی انہیں راہ راست پر مزید تیز گام کر دیا۔
</item><item>نیز ہم نے ان کے دلوں کو مضبوط کر دیا تو وہ (اعلاء کلمتہ الحق کیلئے) اٹھ کھڑے ہوئے۔ پھر انہوں نے بقلب صمیم اقرار کیا کہ ہمارا رب تو آسمانوں اور زمین کا خلق و نشوونما دینے والا آقا، یعنی رب ہے۔ ہم اس کے سوا کسی اور معبود کو (استمداد و حاجت روائی اور مشکل کشائی دو ارزانی رزق وغیرہ وغیرہ کیلئے) ہرگز نہیں پکاریں گے، کیونکہ اس صورت میں ہم خلاف حقیقت بات (Blasphemy) کہیں گے۔
</item><item>یہ ہماری قوم کے لوگ ہیں، جنہوں نے اس کے سوا اور معبود بنا لئے ہیں۔ (سوال یہ ہے کہ) وہ خود ساختہ معبودوں (کے ثبوت میں) کوئی مستند و واضح دلیل کیوں نہیں لاتے؟ چنانچہ اس سے بڑھ کر ظالم 7 اور کون ہو گا جو اللہ تعالیٰ کے خلاف جھوٹ افترا کرے؟ (یعنی نہیں ہو سکتا)۔ حواشی-7 اصطلاح قرآن میں ظالم ان معنی میں استعمال ہوا ہے: مشرک، مکذب قرآن و دین، اپنے اور دوسروں کے حقوق غصب و سلب کرنے اور جور و جفا رکھنے والا، نیز اپنے آپ کو اہل نار بنانے والا وغیرہ وغیرہ۔
</item><item>چنانچہ (انہوں نے آپس میں کہا:) جب تم نے ان (مشرک) لوگوں سے کنارہ کشی اختیار کر لی ہے اور ان کے (خود ساختہ) معبودوں سے بھی، جن کی یہ اللہ تعالیٰ کے سوا پرستش و اطاعت کرتے ہیں تو (فلاں کشادہ و وسیع) غار میں جا پناہ لو۔ تمہارا پروردگار تم پر اپنی رحمت ارزانی کرے گا، یعنی اپنے فضل و کرم سے نوازے گا اور تمہارے کام کی کامیابی کے سامان مہیا کر دے گا۔
</item><item>واقعہ یہ ہے کہ اگر تم انہیں (غار میں) جانکتے تو ایسا دکھائی دیتا جیسے سورج جب نکلتا ہے تو ان کے غار سے کنارہ کش ہو کر دائیں جانب چڑھ جاتا ہے اور جب غروب ہوتا ہے تو ان سے کترا کر بائیں طرف اتر جاتا ہے اور وہ غار کے اندر ایک وسیع جگہ (Spacious space) میں پڑے ہیں۔ یہ صورتحال اللہ تعالیٰ کی حقیقت افروز نشانیوں میں سے ایک ہے۔ اصل یہ ہے کہ اللہ تعالیٰ (اپنے قانون ہدایت و تقویٰ کے مطابق) جسے حسین و پائیدار راہ راست پر لگا دیتا ہے تو وہی ہدایت یافتہ، یعنی راہ راست پر سفر زندگی کرکے اپنی آخری منزل مقصود (Last destination) پر پہنچنے والا ہے۔ بخلاف اس کے، جسے وہ (اپنے قانون احترام آرزو اور قانون مکافات عمل کے مطابق) راہ راست سے دور بھٹکتا چھوڑ دے تو تم اس کا کوئی معاون دوست۔ راہ راست دکھانے والا نہیں پائو گے۔
</item><item>واقعہ یہ ہے کہ تم انہیں (دیکھتے تو) بیدار(Awake) یا جاگتے سمجھتے، حالانکہ وہ خوابیدہ (Asleep) یا سوائے ہوئے تھے۔ ہم (اپنے قانون مشیت و حکمت اور قانون تدبیری کے مطابق) انہیں دائیں بائیں کروٹ دلواتے رہتے تھے اور ان کا کتا غار کے دہانے (Threshold) پر اپنی دونوں اگلی ٹانگیں (Forelegs) پھیلائے بیٹھا تھا۔ اگر تم اندر جھانکتے تو الٹے پائوں بھاگ اٹھتے اور تم پر ان کے (اس منظر سے) دہشت (Terror) طاری ہو جاتی۔ 8 حواشی -8 قرآن حکیم کے منفرد و بلیغ اسلوب بیان کا ذوق رکھنے والے اس کے مخلص تلامیذ جانتے ہیں کہ وہ اقتضائے بلاغت کے مطابق کبھی فعل ماضی کو تینوں زمانوں، یعنی ماضی، حال اور مستقبل یا ان میں سے ایک یا دو زمانوں کیلئے استعمال کرتا ہے اور کبھی فعل حال کو فعل ماضی میں، جیسے مذکورۂ بالا دونوں آیات میں۔
</item><item>دیکھو! ہم نے اسی معجزانہ انداز میں انہیں اٹھا کھڑا کیا تاکہ آپس میں (قیام غار سے متعلق) ایک دوسرے سے استفسار کریں۔ ان میں سے ایک کہنے والے نے پوچھا: ’’ذرا بتائو تو سہی کہ تم کتنی مدت یہاں ٹھہرے ہو؟‘‘ بعض نے جواب دیا: ’’ایک دن یا شاید اس سے بھی کم مدت۔‘‘ پھر (دوسروں نے)کہا: ’’تمہارا رب خوب جانتا ہے کہ تم کتنی مدت یہاں ٹھہرے ہو۔‘‘ اچھا! اب اپنے میں سے کسی ایک کو یہ نقرئی سکہ دے کر شہر بھیجو اور وہ دیکھ بھال کرے کہ سب سے عمدہ و ترو تازہ کھانا کہاں سے ملتا ہے، پھر وہاں سے کھانے کیلئے کچھ خرید لائے، لیکن چاہئے کہ وہ خوشی خلقی اور احتیاط سے کام لے اور کسی کو تمہارے بارے میں مطلع نہ کرے۔
</item><item>کیونکہ اگر انہیں تمہاری اطلاع مل گئی تو وہ تمہیں سنگسار کر دیں گے (Shall stone you to death) یا تمہیں (زبردستی) اپنے مذہب(Cult) میں داخل کر لیں گے۔ اس صورت میں تم کبھی فلاح نہیں پائو گے، یعنی دنیوی و اخروی حسنہ حاصل کرنے اور عذاب النار سے بچنے میں ہرگز کامیاب نہیں ہو گے۔
</item><item>دیکھو! ہم نے اس طریقے سے اہل شہر کو ان (کے احوال و ظروف) سے مطلع کر دیا تاکہ ان کو علم و الیقین ہو جائے کہ وعدہ الٰہی کا سچا ثابت ہونا شدنی ہے، لہٰذا قیامت کی گھڑی کی وقوع پذیری میں قطعاً اضطراب و شک نہیں۔ دیکھو! پھر ان میں اختلاف رائے پیدا ہو گیا کہ ان کے بارے میں کیا کیا جائے، بعض نے کہا کہ ان (کی نعشوں= Remains) پر (یادگار کے طور پر) عمارت بنا دو۔ ان کا پرورگارد (ان کے مرتبہ و فضیلت کو) خوب جانتا ہے، مگر غالب الرائے اشخاص نے کہا: ’’ہم حسب دستور ان (کی نعشوں) پر معبد یا عبادت گاہ بنا کر رہیں گے۔
</item><item>بعض کہیں گے کہ وہ تین تھے اور چوتھا ان کا کتا تھا اور بعض کہتے ہیں کہ وہ پانچ تھے اور چھٹا ان کا کتا تھا۔ وہ سب اندھیرے میں تیر چلاتے ہیں (Guess at random)، نیز بعض کہتے ہیں کہ وہ سات تھے اور آٹھواں ان کا کتا تھا۔ بتا دو کہ میرا رب ہی ان کی تعداد کا علم کلی رکھتا ہے، مگر کم اس کا علم رکھتے ہیں، ان کے متعلق بحث نہ کرنا اور نہ ان کے بارے میں کسی سے استفسار ہی کرنا۔
</item><item>دیکھو! کسی شےسے متعلق ہرگز نہ کہنا کہ میں اسے کل کر دوں گا۔
</item><item>مگر یہ کہ اللہ (اپنے قانون مشیت و حکمت کے مطابق) چاہے تو (کر دو ںگا) پھر جب اپنے پروردگار کا نام لینا بھول جائو تو یاد آنے پر اس کا نام لے کرو اور کہو امید ہے کہ اللہ تعالیٰ اس سے بھی زیادہ کامیابی کی راہ مجھ پر کشادہ کر دے گا۔
</item><item>نیز (لوگ یہ بھی کہتے ہیں کہ) وہ اپنے غار میں تین سو برس سے زائد، یعنی تین سو نو برس ٹھہرے تھے۔
</item><item>(اے پیغمبر آخرؐ! ان کو) بتا دیں کہ اللہ تعالیٰ ہی ان کے قیام (غار) کی مدت کا علم رکھتا ہے (اس لئے کہ) آسمانوں اور زمین کی پوشیدہ و غیر مرئی طبیعی و مابعد الطبیعی اشیاء کا جاننا صرف اللہ تعالیٰ ہی کیلئے خاص ہے (لہٰذا کسی ایک متنفس کو بھی غیب کا علم ہے نہ ہو سکتا ہی ہے)۔ وہ (غیب و شہود کو) حیرت انگیز انداز میں دیکھنے اور سننے والا ہے۔ اس کے علاوہ،ان کا، یعنی اس کے کل بندوں کا کوئی کارساز نہیں اور نہ وہ اپنے حکم میں کسی کو شریک ہی کرتا ہے۔9 حواشی -9 اس کا مطلب ہے کہ کوئی متنفس اللہ تعالیٰ کے امور فرماں روائی میں اس کا معاون ہے نہ سہیم اور نہ اس کے احکام کے ساتھ وہ اپنا حکم بھی چلا سکتا ہے۔
</item><item>اور (میرے نبی آخرؐ!) قرآن میں سے جو (آیات) آپ پر بذریعہ وحی نازل کی جاتی ہیں، ان کی تلاوت کرتے رہیں، یعنی (لوگوں کو) ان کا درس دیتے اور انہیں ان پر عمل کرکے دکھاتے رہیں۔ (یاد رکھیں!) اس کے قوانین و احکام میں کوئی رد و بدل یا تحریف نہیں کر سکتا، (لہٰذا اگر مشرکوں کو اسلام میں داخل کرنے کی خاطر آپ ایسا سوچیں گے تو عذاب الٰہی سے بچنے کیلئے) آپ اس کے سوا کہیں جائے پناہ (Refuge) نہیں پائیں گے۔
</item><item>دیکھئے! (مشرکوں کی پروا نہ کریں بلکہ) ہر حال میں ان لوگوں کے ساتھ وابستہ رہنے پر قناعت کریں جو اپنے پروردگار کے رضوان و قرب کی خاطر صبح و شام اسے پکارتے ہیں، یعنی اس کی رحمت و مغفرت اور نصرت و ہدایت طلب کرتے رہتے ہیں۔ دیکھئے! آپ کی نظر التفات ان سے ہٹنے نہ پائے کہ (مبادا) آپ کے دل میں دنیوی زندگی کی شان و شوکت کی خواہش راہ پانے لگے، نیز آپ ان لوگوں کی باتوں پر کان نہ دھریں، جن کے دل ہم نے نے (اپنے قوانین احترام آرزو و تقویٰ کے مطابق) اپنی یاد سے غافل کر دیئے ہیں 10 اور ان کا کہا نہ ماننا جو اپنی خواہشات (Lusts) کی پیروی کرتے ہیں، یعنی ان کے مطابق عمل یا زندگی کرتے ہیں اور ان کے امور (Affairs) حد سے تجاوز کر چکے ہیں۔ حواشی-10 قلب، امر اور ھو سب جنس کے طور پر استعمال ہوئے ہیں۔
</item><item>اور آپ اعلان کر دیں کہ تمہارے رب کی طرف سے الحق، یعنی قرآن عظیم آ چکا ہے، لہٰذا جس کا جی چاہے اسے تسلیم بالیقین کر لے اور جس کا دل چاہے اسے ماننے سے انکار کر دے۔ اصل یہ ہے کہ ہم نے (اپنے قوانین مجازات اور سعی و اکتساب کے مطابق) ظالموں، یعنی مشرکوں، کافروں، تکذیب دین کرنےوالوں، نیز حقوق اللہ اور حقوق انسانی سلب و غصب کرنے والوں کیلئے آتش جہنم تیار کر رکھی ہے، جس کی قناعت نما لپٹیں ان کو ہر طرف سے گھیر لیں گی۔ چنانچہ جب وہ پانی کیلئے فریاد کریں گے تو ان کی فریاد رسی ایسے پانی سے کی جائے گی جو پگھلے ہوئے تانبے (Molten copper) کی طرح ہو گا اور ان کے چہرے بھون ڈالے گا۔ سنو! بڑا ہی اذیت ناک ہو گا وہ مشرب (Drink) اور بڑی ہی بھیانک ہو گی وہ جائے قیام (Abode)۔
</item><item>یقینا جو لوگ ایمان لاتے اور عدل و احسان، نیز اصلاح و فلاح کے امور سرانجام دیتے ہیں، ہم (اپنے قانون معدلت اور انعام و فضل کے مطابق) حسن عمل کرنے والوں کا اجر ضائع نہیں کرتے۔
</item><item> ایسے لوگوں کیلئے سدا بہار باغات جاوداں (Evergreen-everlasting gardens) ہوں گے، جن کے پہلوئوں میں چشمے رواں دواں ہوں گے۔ انہیں سونے کے کنگنوں سے آراستہ کیا جائے گا۔(They shall be adorened with bracelets of gold) اور وہ لطیف دیبا اور اطلس کا لباس پہنا کریں گے۔ ان (مناظر) میں وہ (شاہانہ) تختوں (Thrones) پر (بڑی شان سے) تکیہ لگائے (جلوہ افروز) ہوں گے۔ دیکھو! کیسی جلیل القدر جزا ہے (How sublime is the recompense) اور کیسی حسین استراحت گاہ ہے (How beautiful is the resting place) 11۔ حواشی -11 یہ آیۂ جمیلہ از بس دل ا نگیز و روح افزا اور نظر افروز و حسین منظر پیش کرتی ہے، لہٰذا اس کا جمالیاتی نقطہ نظر سے مطالعہ بالحق کرنا چاہئے۔
</item><item>دیکھو! بنی نوع انسان کی (عبرت پذیری) کیلئے یہ تمثیل بیان کرو کہ وہ شخص تھے، ان میں سے ایک کو ہم نے دو تاکستان (انگوروں کے باغ) دے رکھے تھے اور ان کے گردا گرد کھجور کے درخت اگا دیئے تھے، نیز ان کے درمیان زرخیز کھیتی بھی تیار کر دی تھی۔
</item><item>دونوں باغ اپنا پورا پھل دیتے تھے اور اس میں کوئی کمی نہ کرتے تھے اور ان کے بیچوں بیچ ہم نے چشمہ بھی جاری کر دیا تھا۔
</item><item>علاوہ ازیں، اس شخص کے پاس (اور بھی) مال و منال تھا۔ اس بناء پر وہ اپنے رفیق سے بات چیت کرتے ہوئے کہنے لگا: ’’میں تجھ سے مال و دولت میں بھی زیادہ ہوں اور اپنے بیلی جتھے کے لحاظ سے بھی زیادہ قوی و معزز ہوں۔‘‘
</item><item>پھر وہ اپنے آپ کو رہین خوف و حزن کرتا ہوا، باغ میں داخل ہوا۔ (اور) کہنے لگا: ’’میرا نہیں خیال کہ یہ (شاداب و ثمرور) باغ کبھی برباد ہو گا۔‘‘
</item><item>’’نیز مجھے توقع نہیں کہ قیامت کبھی قائم ہو گی۔ بالخصوص (اگر ایسا ہوا اور) میں اپنے پروردگار کے حضور لوٹایا بھی گیا تو یقینا اس سے خوب تر مقام پائوں گا۔‘‘
</item><item>وہ اپنے جس رفیق سے باتیں کر رہا تھا، اس نے اس سے پوچھا: ’’کیا تو اس (پروردگار) سے کفر کرتا ہے، جس نے تجھے خشک مٹی (یعنی خشک سرزمین) سے (اپنی تخلیقی فعلیت کے مطابق) تخلیق کیا، پھر نطفہ (Spermdrop) سے، پھر تجھے سرو قامت آدمی بنایا۔
</item><item>لیکن (میرا تو ایمان ہے کہ) وہ ہے اللہ میرا رب! اور میں اپنے رب کی ذات و صفات میں اور اس کے اُمور فرمانروائی میں کسی ایک کو بھی اس کا سہیم و معاون نہیں مانتا۔
</item><item>چنانچہ جب تو اپنے باغ میں داخل ہوا تو (شکر نعمت کرتے ہوئے) تو نے کیوں نہ کہا: ’’وہی ہوتا ہے جو اللہ تعالیٰ (اپنے قانون تدبیری و حکمت کے مطابق) چاہتا ہے۔ ایسا کرنے کی قدرت اللہ تعالیٰ کے سوا کسی کو نہیں ہے۔ اگر تو مجھے مال و اولاد میں کمتر پاتا ہے (تو کوئی بات نہیں)‘‘۔
</item><item>عین ممکن ہے کہ میرا پروردگار تیرے باغ سے خوب تر باغ مجھے عطا کر دے اور تیرے باغ پر آسمان سے ایسی آفت (Boll from the blue) بھیج دے، نتیجتاً، وہ چٹیل میدان بن جائے۔
</item><item>یا اس میں لگنے والا پانی اتنی گہرائی میں اتر جائے تو پھر اسے کسی طرح بھی نکال نہ سکے۔
</item><item>کر) اس نے ان (باغات و کشت) پر جو سرمایہ لگایا تھا، اس کے (زیاں) پر وہ کف افسوس ملنے لگا (He began to wring his hands with grief) اور باغوں کا یہ حال ہوا کہ ٹٹیاں گر کر زمیں بوس ہو گئیں (The gardens tumbled pon their trellises) اور وہ (حسرت و پشیمانی سے) پکار اٹھا: اے کاش! میں نے کسی اور کو اپنے پروردگار کا سہیم و معاون قرار نہ دیا ہوتا (تو آج میں تباہ حال نہ ہوتا!)
</item><item>دیکھو (اس کی حالت زار کہ اس وقت) اللہ تعالیٰ کے سوا کوئی افرادی قوت نہ تھی جو اس کی مدد کرتی اور نہ وہ آپ (اس آفت سے) اپنا دفاع کر سکتا تھا۔
</item><item>اب اسے حق الیقین ہوا کہ فرماں روائی کا اختیار صرف اللہ سچے کیلئے ہے۔ (اور) وہی احسن صلہ دینے والا ہے اور وہی انجام بخیر کرنے والا ہے۔
</item><item>اور (بنی نوع انسان کو دنیوی و اخروی زندگی کی حقیقت)یہ مثال دے کر سمجھائو کہ دنیا کی زندگی کا حال تو ایسا ہے جیسا کہ ہم بادلوں سے پانی برساتے ہیں تو اراضی کی روئیدگی Vegetation، کھاد سے مملو یا لبریز بارش کے پانی میں مل جل جاتی ہے (نتیجتاً، خوب نشوونما ہوتی ہے)۔ پھر وہ سوکھ کر ریزہ ریزہ ہو جاتی ہے، پھر ہوائیں اسے ادھر ادھر بکھیرتی ہیں (یعنی وہ برباد ہو جاتی ہے) اور اللہ تعالیٰ ہر شے (کرنے) پر قدرت کاملہ رکھنے والا ہے۔
</item><item> (یاد رکھو!) مال و دولت اور بیٹے، پوتے محض دنیوی زندگی کی (چند روزہ) بہار ہیں، لیکن اعمال صالحہ کا ثمرہ حسنات، جو باقی رہنے والی ہیں، تمہارے پروردگار کی نظر میں حسن جزا (Beautiful reward) کے لحاظ سے بھی بہتر اور حسن انجام (Good consequence) کی امید رکھنے کے اعتبار سے بھی احسن (Better) ہیں۔
</item><item>اس قیامت کی ساعت کا تصور کرو، جب ہم پہاڑوں کو نابود کر دیں گے، نتیجتاً، تم زمین کو صاف و ہموار میدان دیکھو گے۔ پھر ہم کل بنی نوح انسان کو جمع کریں گے اور ان میں سے ایک کو بھی باقی نہیں چھوڑیں گے۔
</item><item>اس کے بعد، وہ قطار اندر قطار تمہارے پروردگار کے حضور پیش کئے جائیں، (تو ہم ان سے کہیں گے دیکھ لو!) جس طرح ہم نے تمہیں پہلی بار تخلیق کیا تھا، ایسے ہی آج تم ہمارے سامنے آئے ہو، حالانکہ تم سمجھتے تھے کہ ہم نے (تمہاری نشاۃ ثانیہ Renaissance= کا) کوئی وقت مقرر نہیں کیا تھا۔
</item><item>پھر (کل افراد نسل انسانی کے) کے دفتر عمل (کی ناطق، مرئی متحرک فلم کا کیسٹ (Cassette of audio-video movie)، مع وی سی آر اور ٹیلی وژن ہر ایک کے سامنے) رکھ دیا جائے گااور تم دیکھو گے کہ مجرم (=مشرک و کافر، حقوق انسانی کے غاصب اور مفسد و ستمگر وغیرہ وغیرہ) جو اس میں ہو گا، اسے دیکھ دیکھ کر لرزہ براندام ہو رہے ہوں گے اور (حسرت و ندامت سے خود کلامی کرتے ہوئے) کہیں گے: ’’ہائے! ہماری شامت اعمال (Ah! woe to us!) ’’یہ کیسی ناطق۔ مرئی متحرک فلم ہے کہ اس نے چھوٹے بڑے کسی فعل و قول کو (ریکارڈ کئے بغیر) نہیں چھوڑا، بلکہ اس نے سب کچھ ریکارڈ کر لیا ہے۔‘‘ الغرض، وہ جو کچھ کرتے کراتے رہے تھے، اپنے سامنے مشہود (Visible) پائیں گے۔ دیکھو! تمہارا پروردگار (اپنے قانون معدلت کے مطابق) کسی متنفس سے ذرا بھی نا انصافی نہیں ہونے دیتا اور نہ ہونے ہی دے گا۔
</item><item>غور سے سنو! ہم نے جب ملائکہ کو حکم دیا کہ آدم کے سامنے جھکو! یعنی انسان کی علمی استعداد و فضیلت کو فعلاً تسلیم کرو تو ابلیس کے سوا سب نے انسان کی ان صفات کو تسلیم کر لیا۔ وہ چونکہ (فرشتہ نہ تھا، بلکہ) جنوں میں سے تھا (اور اسے فکر و عمل کی آزادی حاصل تھی، لہٰذا) اس نے اپنے پروردگار کے حکم سے سرتابی کی۔ (اے بنی نوع انسان!) ’’کیا پھر بھی تم مجھے چھوڑ کر اسے اور اس کی نسل (Progeny) کو اپنا کارساز بناتے ہو، حالانکہ وہ تمہارے دشمن ہیں؟ ْ(دیکھو!) یعنی مشرک و نافرمان اور حقوق اللہ اور حقوق انسانی غصب و سلب کرنے والے (رحمن کا) نہایت قبیح بدل (Calamitous substitute) انتخاب کرتے ہیں۔‘‘
</item><item>میں نے آسمانوں اور زمین کو (ارتقائی انداز میں مرحلہ وار) تخلیق کرتے وقت اور نہ ان کی تخلیق کرتے وقت شیطانوں کو شاہد بنانے کیلئے حاضر کیا تھا اور نہ میں (اپنے آپ کو اور دوسروں کو) گمراہ کرنے والوں کو اپنا دوست و بازو بنانے ہی والا تھا (پھر وہ کس بناء پر میری معجزاتی تخلیقی فعلیت میں دوسروں کو میرا سہیم و معاون ٹھہراتے ہیں؟)۔
</item><item>اس وقت کا تصور کرو، جب اللہ تعالیٰ (مشرکوں کو) کہے گا: ’’اب بلائو، ان ہستیوں کو جنہیں تم میرا سہیم و معاون خیال کرتے تھے (تاکہ تمہاری مدد یا شفاعت کریں)۔‘‘ وہ انہیں بلانے کیلئے جس قدر بھی پکاریں گے، وہ انہیں جواب نہیں دیں گے۔ پھر ہم ان کیلئے مشترک جانگداز عذاب گاہ (Place of common perdition) بنا دیں گے۔
</item><item>پھر مجرم آتش جہنم دیکھیں گے تو انہیں یقین ہو جائے گا کہ اس میں انہیں گرنا ہے اور اس سے بچ نکلنے کی کوئی راہ (Way of escape) نہیں پائیں گے۔
</item><item>غور کرو کہ ہم نے بلاشبہ بنی نوع انسان (کے فہم و ادراک) کیلئے اس قرآن میں (اس کے) ہر موضوع کو مختلف اسالیب میں بیان کیا ہے، لیکن انسان اکثر باتوں میں (خواہ مخواہ) بحث و نزاع کرنے والا (Contentious) واقع ہوا ہے۔
</item><item>اصل یہ ہے کہ جب لوگوں کے پاس ’’الھدیٰ‘‘، یعنی ہدایت الٰہی آئی تو کوئی امر مانع نہیں ہوا کہ وہ ایمان لائیں اور اپنے پروردگار سے مغفرت مانگیں، اس کے سوا کہ متقدمین یا پہلوں (The ancients) ایسا (المناک) معاملہ انہیں بھی پیش آئے یا ان کے روبرو (Face to face) عذاب آموجود ہو۔
</item><item> ہم اپنے رسولوں کو صرف (اعمال صالحہ کے حسین و سرور انگیز نتائج و عواقب کی) بشارت دینے والے اور (اعمال سوء کے قبیح و زہرہ گداز نتائج و عواقب سے) متنبہ کرنے والے بنا کر بھیجا کرتے ہیں، لیکن کفر کرنے والے لوگ باطل (دلائل) کے ساتھ بحث و نزاع کرتے ہیں (Contend with false arguments) تاکہ ’’الحق‘‘، یعنی کل زندگی کے نظام الٰہی کو محو کر دیں اور انہوں نے میرے احکام اور ان کو دی جانے والی تنبیہات (Wamings) کو ہدف تمسخر (Laughing stock) بنا رکھا ہے۔
</item><item>غور کرو کہ ان لوگوں سے بڑھ کر اور کون ظالم، یعنی حقوق اللہ، حقوق انسانی اور حقوق نفس کو سلب کرنے والے ہو سکتے ہیں کہ جب انہیں ان کے پروردگار کے قوانین و احکام کی یاد دلائی جائے تو وہ رو گردانی کریں اور اپنی سعی و جہد 12 سے جو انہوں نے (اپنے توشۂ آخرت کے طور پر) آگے بھیجا ہے، یکسر فراموش کر دیں۔ ہم نے (اپنے قوانین مکافات عمل، سعی و اکتساب اور احترام آرزو کے مطابق) ان کے دل و دماغ پر پردہ ڈال دیا ہے، یعنی ان کے نظام باطنی میں تعطل و جمود پیدا کر دیا ہے کہ وہ انہیں، یعنی اللہ تعالیٰ کے قوانین و احکام کو نہیں سمجھتے اور ان کے کانوں پر گرانی (Deafness) ڈال دی ہے (کہ وہ ان کو سن نہیں سکتے)۔ لہٰذا اگر تم انہیں راہ راست کی طرف خواہ کتنا ہی بلائو وہ ہرگز راہ راست پر آنے کے نہیں۔ حواشی12۔ یدہ: عربی زبان کے محاورے میں اس کے معنی ہیں، اپنی سعی و جہد یاقوت سے۔
</item><item>جہاں تک تمہارے پروردگار کا تعلق ہے تو وہ ہے ہی سیآت مٹانے اور ان سے تحفظ فراہم کرنے والا۔ صاحب رحمت، یعنی بے انتہا رحم و کرم کرنے اور دنیوی و اخروی حسنہ سے نوازنے والا۔ اگر وہ (اپنے قانون مکافات عمل کی رو سے، ان سیآت کی پاداش میں جو) انہوں نے اکتساب کی ہیں، ان پر گرفت کرتا تو انہیں (اپنے قانون تعجیل کے مطابق) فوری طور پر سزا دیتا، لیکن اس نے اپنے (قانون امہال کے مطابق) ان کیلئے (سزا بھگتنے کیلئے) ایک جائے موعود بنا دی ہے، جس سے بچ نکلنے کی وہ کوئی راہ پائیں گے نہ پناہ لینے کی جگہ (یعنی ان کا اس عذاب گاہ یا جہنم میں گرنا شدنی ہے)۔
</item><item>دیدۂ عبرت نگاہ سے مشاہدہ کرو کہ) ان بستیوں کو ہم نے (اپنے قانون مجازات کے مطابق) اس بناء پر تباہ کر دیا کہ وہ ظلم کرتی تھیں 13۔ لیکن ہم نے (اپنے قانون امہال کے مطابق) ان کی ہلاکت و بربادی (Destruction) کا ایک وقت مقرر کر دیا تھا۔ حواشی -13 ظلم کرنے کا مطلب ہے: اللہ تعالیٰ کے حقوق، انسانی حقوق اور حقوق نفس کو سلب کرنا، بالفاظ دیگر، غیر اللہ کو اللہ تعالیٰ کے سہیم و معاون ماننا، ان کی عبادت کرنا اور ان کو پکارنا؟ ان کی حمد و ثنا اور ذکر کرنا، اللہ تعالیٰ کے بندوں پر جو رد جفا کرنا اور ان کی تحقیر کرنا، نیز اپنے اندر خوف و خطر اور غم و الم کی آگ لگانا اور اپنے آپ کو سمندر سرشت و اہل نار بنانا۔
</item><item>یہ واقعیت غور کرنے کی ہے کہ موسیٰؑ نے اپنے خادم (Attendant) سے کہا: ’’میں اس وقت تک تلاش جاری رکھوں گا جب تک دونوں دریائوں کے سنگھم (Junction) پر نہ پہنچ جائوں، چاہے اس خاطر مجھے مدتوں سفر کرنا پڑے۔‘‘
</item><item>چنانچہ جب وہ دونوں سنگھم پر پہنچے تو وہ اپنی مچھلی سے غافل ہو گئے تو اس نے (ریت میں) سرنگ (Tunnel) سی بنا کر دریا میں اپنی راہ لی۔
</item><item>چنانچہ وہ چلتے چلتے ٹھہرے تو موسیٰؑ نے اپنے خادم سے کہا: ’’ہمارے آج کے سفر سے ہمیں سخت تکان (Fatigue) ہو گئی ہے۔ لائو، ہمارا ناشتہ (تاکہ اسے کھا لیں)‘‘۔
</item><item>خادم بولا: ’’دیکھا آپ نے کہ کیا ہوا؟ جب ہم اس چٹان پر آرام کر رہے تھے تو میں مچھلی سے غافل ہو گیا تو اس نے عجیب طریقے سے (یعنی ریت میں سرنگ سی نکال کر) دریا میں جانے کا راستہ بنا لیا۔ لیکن یہ صرف شیطان ہی کا کام تھا کہ اس نے مجھے بھلا دیا کہ میں آپ سے اس کا ذکر کرتا۔
</item><item>موسیٰؑ نے کہا: ’’اسی مقام کی ہی تو ہمیں طلب و جستجو تھی۔ چنانچہ وہ اس کی تلاش میں اپنے نقوش قدم پر واپس ہو لئے (Retracted their steps)۔
</item><item>بالآخر، انہوں نے وہاں ہمارے بندوں میں سے ایک (خاص) بندہ موجود پایا، جسے ہم نے (اپنے قانون انعام و فضل سے) دنیوی و اخروی حسنہ اور انعام و اکرام سے نوازا تھا اور اپنے فضل سے (خاص) علم سکھایا تھا۔
</item><item>موسیٰؑ نے اس سے کہا: ’’کیا میں آپ کے ساتھ رہ سکتا ہوں تاکہ آپ کو جو علم از بس خوبی سے دیا گیا ہے، اس میں سے مجھے بھی سکھائیں؟‘‘
</item><item>اس نے جواب دیا: ’’لیکن آپ میرے ساتھ رہ کر ہرگز صبر نہیں کر سکیں گے (یعنی دیکھ کر خاموش نہیں رہ سکیں گے)‘‘۔
</item><item>ویسے جس شے کی حقیقت سے آپ کو کامل آگاہی ہی نہیں، اسے دیکھ کر آپ صبر، یعنی ضبط نفس کر بھی کیسے سکتے ہیں؟‘‘
</item><item>(موسیٰؑ نے) کہا: ’’اگر اللہ نے چاہا تو آپ مجھے صابر (Patient) پائیں گے اور میں کسی معاملے میں آپ کی نافرمانی نہیں کروں گا۔‘‘
</item><item>اس نے جواب دیا: ’’اچھا! اگر آپ نے میرے ساتھ چلنا ہی ہے تو (شرط یہ ہے کہ) آپ کو کسی بات سے متعلق مجھ سے کچھ پوچھنا نہیں ہو گا، جب تک میں خود آپ کو اس کی حقیقت نہ بتائوں۔‘‘
</item><item>چنانچہ دونوں روانہ ہوئے، یہا ںتک کہ (دریا کے کنارے پہنچ کر ایک کشتی میں سوار ہوئے۔ اس (مرد بزرگ) نے اس میں شگاف کر دیا (Scuttled it)۔ (یہ دیکھ کر موسیٰؑ سے رہا نہ گیا اور) وہ بول اٹھے: ’’کیا آپ نے اس میں اس لئے شگاف کر دیا ہے کہ اس کی سواریوں کو ڈبو دیں؟ یہ تو آپ نے خطرناک حرکت کی ہے۔‘‘
</item><item>اس (مرد بزرگ) نے جواب دیا: ’’کیا میں نے آپ سے نہیں کہا تھا کہ میری معیت میں آپ اپنے آپ پر قابو نہیں رکھ سکیں گے؟‘‘
</item><item> موسیٰؑ نے (عذر خواہانہ انداز میں (Apologetically کہا: ’’میری اس بھول چوک پر میرا مواخذہ نہ کریں اور نہ میرے معاملے میں سخت گیری ہی کریں (Be not so hard)۔
</item><item>پھر وہ چلنے لگے، یہاں تک کہ انہیں ایک لڑکا ملا۔ اس مرد بزرگ نے اسے مار ڈالا۔ موسیٰؑ (سے پھر ضبط نہ ہو سکا اور) بول اٹھے: کیا غضب ہے کہ آپ نے ایک بیگناہ شخص کو (ناحق) بغیر قصاص کے مار ڈالا۔ یہ تو آپ نے قبیح کام کیا۔‘‘
</item><item>اس (مرد بزرگ) نے جواب دیا: ’’کیا میں نے آپ سے نہیں کہا تھا کہ آپ میری معیت میں اپنے آپ کو قابو میں نہیں رکھ سکیں گے (یعنی خاموش نہیں رہ سکیں گے؟)
</item><item>اب موسیٰؑ نے (قطعی طور پر) کہا: ’’اس کے بعد اگر میں نے آپ سے کسی چیز سے متعلق استفسار کیا تو آپ مجھے اپنی معیت میں نہ رکھیں (Keep me not in your company)۔ یہ میری طرف سے آپ سے آخری معذرت ہو چکی۔‘‘
</item><item>وہ پھر آگے سفر کرتے رہے، یہاں تک کہ وہ ایک گائوں میں جا پہنچے اور ان کے باسیوں سے کھانا طلب کیا، لیکن انہوں نے انہیں ضیافت دینے سے انکار کر دیا۔ بہرحال، وہاں انہوں نے ایک دیوار دیکھی جو گرا ہی چاہتی تھی (On the verge of falling down)۔ اس (مرد بزرگ) نے اسے استوار کر دیا۔ (موسیٰ سے پھر رہا نہ گیا اور) وہ بول اٹھے: ’’اگر آپ مطالبہ کرتے تو ان سے اس کام کا معاوضہ لے سکتے تھے۔‘‘
</item><item>(اس پر مرد بزرگ نے موسیٰؑ سے صاف) کہہ دیا: ’’اب میرے اور آپ کے درمیان جدائی! البتہ آپ کو ان واقعات کی حقیقت بتایئے دیتا ہوں، جن کو دیکھ کر آپ ضبط نہ کر سکے۔‘‘
</item><item> جہاں تک کشتی کا تعلق ہے وہ اہل احتیاج کی تھی، جو دریا میں محنت مزدوری کرتے تھے۔ میں نے چاہا کہ اس میں نقص ڈال (کر ناکارہ بنا) دوں (Should damage it)۔ اس لئے کہ ان کے آگے ایک (غاصب و ظالم) بادشاہ ہر (اچھی) کشتی کو زبردستی ضبط کر رہا تھا (Was seizing on)۔
</item><item>اب رہا اس لڑکے کا معاملہ، تو اس کے والدین مؤمن ہیں۔ اندیشہ ہوا کہ ایسا نہ ہو کہ وہ لڑکا (بڑا ہو کر اپنی) حد سے زیادہ سرکشی (Inordinate transgression) اور کفر کے ذریعے انہیں اذیت پہنچائے۔
</item><item>لہٰذا ہم نے چاہا کہ ان کا پروردگار اس لڑکے کے عوض انہیں ایسا فرزند عطا کرے جو صالحیت و پاکبازی میں اس سے بہتر اور شفقت و صلہ رحمی کرنے میں اس سے بڑھ کر ہو۔
</item><item>رہا دیوار کا معاملہ، تو وہ دو یتیم یا بے یار و مددگار لڑکوں کی ہے، جو شہر میں رہتے ہیں۔ اس دیوار کے نیچے ان کیلئے مدفون یا چھپایا ہوا خزانہ ہے 14۔ ان کا باپ عادل و محسن اور صاحب کردار انسان تھا۔ آپ کا پروردگار چاہتا تھا کہ جب وہ لڑکے عنفوان شباب (Prime of youth) کو پہنچیں تو اپنا دفینہ (Hedden treasure) نکالیں۔ یہ ان لڑکوں پر تیرے پروردگار کا فضل و کرم تھا۔ (یاد رہے کہ) میں نے یہ سب کچھ اپنے اختیار سے نہیں کیا بلکہ اللہ تعالیٰ کی ہدایت کے مطابق کیا) 15۔ یہ ہے حقیقت ان امور (Affairs) کی جن کے مشاہدے کی آپ تاب نہ لا سکے۔ حواشی -14 قدیم زمانے میں سونا، چاندی یا ان کے سکوں کو چھپانے کی خاطر زمین میں مدفون کرنے کا رواج تھا، اسی لئے مدفون خزانے کو دفینہ کہتے ہیں۔ -15 جیسے شہد کی مکھی ہدایات الٰہیہ (Instruction and directions of Allah) کے مطابق اپنا وظیفہ سرانجام دیتی ہے یا حضرت موسیٰ علیہ السلام کی والدہ ماجدہ نے ہدایت الٰہی کے مطابق انہیں صندوق میں رکھ کر دریا میں بہا دیا تھا۔
</item><item> (میرے پیغمبر آخرؐ!) یہ لوگ آپ سے ذوالقرنین (کے احوال زندگی) سے متعلق دریافت کرتے ہیں تو کہہ دیں کہ میں اس کا کچھ حال (قرآن مجید سے) پڑھ کر سناتا ہوں۔
</item><item>ہم نے اسے زمین، یعنی دنیا میں برسر اقتدار کیا تھا اور اسے ہر طرح کے وسائل و اسباب عطا کئے تھے۔
</item><item>چنانچہ اس نے (پہلے مغرب کی طرف ایک مہم کا) سرو سامان کیا (اور چل دیا)۔
</item><item>یہاں تک کہ وہ غروب آفتاب کی حد تک جا پہنچا۔ وہاں اس نے سورج کو سیاہ کیچڑ کے پانی میں ڈوبتے دیکھا۔ اس کے قریب ہی اسے ایک قوم ملی۔ ہم نے کہا: ’’اے ذوالقرنین! (اب یہ لوگ تیرے اختیار میں ہیں۔) تم انہیں سزا بھی دے سکتے ہو اور ان سے احسان بھی کر سکتے ہو (لیکن بتائو کیا کرو گے؟)۔
</item><item> (ذوالقرنین نے) جواب دیا: ’’ان میں سے جو لوگ ظلم کریں گے، ہم (اس کی پاداش میں) انہیں ضرور سزا دیں گے۔ پھر وہ اپنے پروردگار کی طرف پلٹائے جائیں گے تو وہ (اپنے قانون مکافات عمل کی رو سے) انہیں دہشت ناک (Dreadful) سزا دے گا۔
</item><item>لیکن جو لوگ ایمان لائیں گے اور عدل و احسان اور اصلاح و فلاح کے کام کریں گے تو ان کیلئے حسین صلہ ہو گا اور ہمارے احکام ان کیلئے موجب راحت و خوشحالی ہوں گے۔
</item><item>پھر اس نے (ایک اور مہم کی) تیاری کی اور (مشرق کی طرف) چل دیا۔
</item><item>یہاں تک کہ طلوع آفتاب کی حد تک جا پہنچا۔ وہاں اس نے سورج کو ایک ایسی قوم پر چڑھتے چمکتے دیکھا جن کیلئے ہم نے دھوپ سے بچائو کی کوئی اوٹ (Shelter) نہیں بنائی تھی (یعنی وہ کھلے میدان میں رہتے تھے)۔
</item><item> یہ تھے (ذوالقرنین کے کچھ) واقعات اور جو مہمات 16 اس کے پیش نظر تھیں، ہمیں ان کی پوری آگاہی تھی۔ حواشیں-16 بعض مترجمین و مفسرین نے مہمات کے بجائے وسائل و اسباب یا لائو لشکر لکھا ہے۔ لیکن بمقتضائے بلاغت کلام مہمات ہی درست ہے۔
</item><item>اس کے بعد (اس نے تیسری مہم کی تیاری کی اور) ایک اور راستے پر روانہ ہو گیا۔
</item><item>یہاں تک کہ (چلتے چلتے) وہ دو پہاڑوں کے درے کے درمیان پہنچ گیا۔ ان پہاڑوں کے درے اسے ایک قوم ملی، جس کیلئے (اجنبیوں کی) بات سمجھنا انتہائی دشوار تھا۔
</item><item>انہوں نے درخواست کی: ’’اے ذوالقرنین! یا جوج و ماجوج (قبائل) (Tribes of Gog and Magog) اس سرزمین میں بڑی تباہی و خرابی کرتے رہتے (Have been ravaging) ہیں۔ اگر آپ ہمارے اور ان کے درمیان ناقابل عبور آڑ (uncrossable barrier) بنا دیں تو ہم آپ کیلئے خراج (Tribute) مقرر کر دیں گے۔
</item><item>اس نے جواب دیا: ’’میرے پروردگار نے جو کچھ میرے تصرف میں دے رکھا ہے، وہ میرے لئے بہتر و کافی ہے (اس لئے مجھے تمہارے خراج کی حاجت نہیں)۔ لہٰذا تم اپنی افرادی قوت کے ساتھ مجھ سے تعاون کرو تو میں تمہارے اور ان کے درمیان ایک ناقابل تسخیر دیوار (Invincible barrier) تعمیر کرا دوں گا۔‘‘
</item><item>(بعد ازاں اس نے حکم دیا:) ’’مجھے لوہے کی چادریں لا دو۔‘‘ آخر جب اس نے دونوں پہاڑوں کے درمیان دیوار اٹھا کر ان کے برابر کر دی تو حکم دیا: ’’(بھٹیاں سلگائو اور) جب اسے آگ کی طرح سرخ شعلہ بنا دیا تو حکم دیا: ’’اب میرے پاس پگھلا ہوا تانبا لائو کہ اس پر انڈیل دیں۔‘‘
</item><item>(آخر کار، اس نے ایسی ناقابل تسخیر دیوار بنا دی کہ) اب (یاجوج اور ماجوج) نہ تو اس کو سر کر سکتے تھے (Could not surmount it) اور نہ اس میں سوراخ ہی کر سکتے تھے۔
</item><item>(یہ اعجوبۂ روزگار دیوار تعمیر کرنے کے بعد) ذوالقرنین نے کہا: ’’یہ کارنامہ میرے پروردگار کے فضل و کرم سے پایہ تکمیل کو پہنچا ہے۔ لیکن جب میرے پروردگار کے ایفائے عہد کا وقت آئے گا تو وہ اسے مسمار کرکے ریزہ ریزہ کر دے گا۔ یقینا! میرے پروردگار کا وعدہ سچا ہوتا ہے، پورا ہو کر رہتا ہے۔
</item><item>سنو! اس روز ہم (اپنے قوانین، مشیت و حکمت، تدبیری اور احترام آرزو کی رو سے) لوگوں کو سخت اضطراب میں ایک دوسرے کے ساتھ متصادم ہونے دیں گے (اس کے نتیجے میں سب ہلاک و فنا ہو جائیں گے) پھر صور میں (یعنی کل مردہ بنی نوع انسان کے صوری پیکروں میں) اپنے انفاخ سے انہیں دوبارہ زندہ کریں گے اور پھر سب کو جمع کریں گے۔
</item><item>بعد ازیں، اس روز قیامت جہنم کو کافروں کے روبرو لے آئیں گے
</item><item>ان کافروں کے سامنے، جن کی آنکھیں میرے ذکر، یعنی کلام سے پردے میں تھیں، یعنی وہ میرا کلام پڑھتے نہ سمجھتے ہی تھے اور وہ اس کے سننے کی تاب بھی نہیں لا سکتے تھے۔ 17 حواشی-17 اس آیۂ عبرت آموز سے یہ استنباط کر سکتے ہیں کہ جو لوگ، خصوصاً اہل ایمان قرآن حکیم کی نہ خود تلاوت کرتے ہیں اور نہ اسے سیکھنے کیلئے درس ہی لیتے ہیں، نیز نہ اس کے قوانین و احکام اور تعلیمات کو سننے کی تاب ہی لا سکتے ہیں، وہ حقیقت میں اس کے منکر (کافر) ہوتے ہیں۔
</item><item> تو کیا کفر کرنے والے لوگ یہ خیال کرتے ہیں کہ مجھے چھوڑ کر وہ میرے بندوں، یعنی غلاموں کو اپنے کارساز بنا سکتے ہیں (تو یہ ان کی خام خیالی ہے)۔ ہم نے ایسے منکران قرآن اور مشرکوں کی ضیافت (Treat) کیلئے جہنم تیار کر رکھی ہے۔
</item><item>(میرے پیغمبر آخرؐ!) ان لوگوں سے کہہ دیں: ’’کیا میں تمہیں (اجر) اعمال کے لحاظ سے سب سے زیادہ خسارہ پانے والے لوگوں سے آگاہ کروں؟
</item><item>ایسے (زیاں کار) لوگ وہ ہیں جن کی سعی وجہد دنیا کی زندگی میں (صرف ہوئی اور) اکارت گئی، لیکن پھر بھی وہ سمجھتے ہیں کہ وہ جمالیاتی۔ تخلیقی امور (Aesthetic-creative works) سرانجام دے رہے ہیں، یعنی وہ حسین تخلیقی کام کر رہے ہیں۔
</item><item>ہی وہ لوگ ہیں جنہوں نے اپنے پروردگار کے قوانین و احکام اور تعلیمات و حدود کو، نیز اس کے حضور حساب و جزا کیلئے حاضر ہونے کو تسلیم نہ کیا، نتیجتاً، (اللہ کے قوانین، مکافات عمل، سعی و اکتساب اور احترام آرزو کے مطابق) ان کے اعمال (صالحہ کے ثمرات) اکارت گئے۔ چنانچہ روز قیامت ان کیلئے میزان حساب قائم نہیں کی جائے گی، یعنی ان کی حسنات کا چونکہ فقدان ہو گا، لہٰذا ان کی حسنات و سیآت کا وزن یا حساب کیا جائے گا (اور انہیں سیدھا جہنم واصل کر دیا جائے گا)۔
</item><item>یہ سزا جہنم ان کو ملے گی، جنہوں نے کفر کیا اور ہمارے قوانین و احکام اور رسولوںؑ کو ہدف استہزاء بنایا۔
</item><item>لیکن جو لوگ ایمان لاتے اور عدل و احسان اور صلاح و فلاح کے کام کرتے ہیں، ان کی ضیافت کیلئے باغات فردوس (Gardens of Paradise) ہوں گے۔
</item><item>وہ ان میں ہمیشہ رہیں گے اور ان سے کبھی جگہ بدلنا نہیں چاہئیں گے (اس لئے کہ وہ ان کے تصور و قیاس سے کہیں زیادہ حسین و نظر افروز، دلکش و سرور انگیز نظاروں اور لذیز و طرف انگیز نعمتوں سے معمور ہوں گے۔ سب سے بڑھ کر وہاں ان کو اپنے الٰہ جمیل و ناظور کی ہم نظری وہم کلامی کی رحیق مختوم ملتی رہے گی)۔
</item><item>(رب کریم کی جمالیاتی۔ تخلیقی فعلیت کی لامتناہیت سے متعلق) اعلان کر دیں کہ اگر میرے پروردگار (کے تخلیقی کارناموں) کی باتیں قلمبند کرنے کیلئے دنیا کے تمام سمندر روشنائی بن جائیں تو پیشتر اس کے کہ میرے پروردگار کی باتیں ختم ہوں، وہ خود ختم ہو جائیں گے، چاہے ہم اس کیلئے ایسے اور سمندر فراہم کر دیں (وہ بھی ختم ہو جائیں گے، لیکن رب کی لامتناہی باتیں ختم ہونے کی نہیں)۔
</item><item> (میرے پیغمبر اعظم و آخرؐ! اس حقیقت عظمیٰ کا) اعلان کر دیں کہ ’’میں تو اس کے سوا کچھ نہیں ہوں کہ تمہارے ہی جیسا ایک آدمی ہوں۔ میری طرف وحی کی جاتی ہے کہ ’’تمہارا معبود و حاکم صرف ایک ہی معبود و حاکم ہے۔‘‘ (اور وہ اللہ وحدہ لاشریک ہے)، لہذاجسے اپنے پروردگار (کے قرب و رضوان اور ہم کلامی و ہم نظری)کی طلب و آرزو ہو، اس پر لازم ہے کہ وہ عدل و احسان اور اصلاح و فلاح کے کام کرے اور اپنے پروردگار کی عبادت، یعنی اس کے قوانین و احکام کی تعمیل میں کسی اور ہستی کو ہرگز شریک نہ بنائے (یعنی کسی غیر اللہ کی اطاعت و بندگی نہ کرے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>کاف ھا یا عین صاد
</item><item>(میرے پیغمبر آخرؐ!) اس سورت میں، اس دنیوی و اخروی حسنہ کا بیان ہے، جو آپ کے پروردگار نے اپنے بندے زکریا کو عطا کی تھی۔
</item><item>سنو! اس نے اپنے پروردگار کو خلوت (In Secret) میں پکارا۔
</item><item>اور فریاد کی: ’’پروردگارا! بڑھاپے کے سبب میری ہڈیاں کمزور ہو گئی ہیں اور سر سفیدی سے دمک رہا (Is glowing) ہے۔ پروردگارا! کبھی ایسا نہیں ہوا کہ میں نے تجھ سے دعا مانگی ہو اور محروم و نامراد رہا ہوں۔‘‘
</item><item>اب مجھے مرنے کے بعد اپنے بھائی بندوں (Kinsfolk) سے خطرہ ہے (کہ کہیں وہ وراثت میں خیانت نہ کریں)، نیز میری بیوی بھی بانجھ (Barren) ہے، (لیکن باوجود اس کے) تو اپنے فضل و کرم سے مجھے وارث (Heir، یا بیٹا) عطا فرما۔
</item><item>جو میرا بھی ورثہ پائے اور یعقوب کے سچے پیرو کاروں 1 (کی سنن و روایات) کا بھی، نیز میرے پروردگار! اسے ایسا بنانا کہ تو اس سے راضی اور وہ تجھ سے راضی رہے۔2 حواشی -1 آل، اصطلاح قرآن میں سچے پیرو کاروں کو کہتے ہیں، مثلاً آل فرعون سے مراد اس کے ہم مشرب پیرکار ہیں۔ -2 رب رضیا کا ترجمہ اس آیۂ جمیلہ کی رو سے کیا گیا ہے: ٭ ارجعی الی ربک راضیۃ مرضیۃ (الفجر 28:89): اپنے پروردگار کی طرف لوٹ آ! تو اس سے خوش اور وہ تجھ سے خوش رہا ہے۔
</item><item>اے زکریا! ہم تجھے ایک بیٹے کی بشارت دیتے ہیں۔ اس کا نام یحییٰ ہو گا۔ ہم نے اس سے قبل کسی کو اس نام سے موسوم نہیں کیا (یعنی یحییٰ کی صفات سے موصوف نہیں کیا)۔
</item><item>(یہ خوشخبری سن کر زکریاؑ نے تعجب سے) کہا: ’’میرے ہاں بیٹا کیسے پیدا ہو گا جبکہ میری بیوی بانجھ ہے اور میں بڑھاپے کی انتہا کو پہنچ چکا ہوں؟
</item><item>(فرشتے نے) جواب دیا: ’’پھر بھی ایسا ہی ہو گا، یعنی بیٹا ضرور پیدا ہو گا۔ تیرے رب کا ارشاد ہے‘‘ کہ ’’ایسا کرنا میرے لئے نہایت سہل ہے۔ غور کرو کہ میں پہلے بھی تیری تخلیق کر چکا ہوں جبکہ تو (کوئی قابل ذکر) چیز 3 نہ تھا۔‘‘ حواشی -3 خط کشیدہ ترجمے کیلئے دیکھیے الدھر 1:76۔
</item><item> (زکریا نے) عرض کیا: ’’پروردگارا! اس بارے میں میرے لئے کوئی نشانی مقرر کر دیجئے۔‘‘ ارشاد ہوا: ’’تیرے لئے نشانی یہ ہے کہ تو مسلسل تین شب و روز لوگوں سے بات چیت نہیں کر سکے گا، یعنی تیری زبان گنگ رہے گی۔
</item><item>چنانچہ جب وہ عبادت گاہ (Sanctuary) سے باہر نکل کر لوگوں کے سامنے آیا تو انہیں اشارہ سے کہا: ’’صبح و شام اللہ تعالیٰ کی تقدیس و تنزیہ کرتے رہو۔‘‘
</item><item>اے یحییٰ! اس کتاب (تورات) کو قوت سے تھام رکھنا، یعنی اس کے قوانین و احکام اور تعلیمات پر اپنی کل ذہنی و فعلی صلاحیتوں کے ساتھ عمل کرنا اور عملدرآمد کرانا۔ دیکھو! ہم نے اسے لڑکپن ہی میں حکمت، یعنی نظری و فعلی عقل عطا کی تھی۔
</item><item> نیز ہم نے اپنے فضل سے اسے سعادت و رحمدلی اور خوش خلقی و پاکبازی (ایسی صفات سے) نوازا تھا اور وہ اہل آرزو و خشیت 4 تھا۔ حواشی -4 تقی یا متقی، اصطلاح قرآن میں اس شخص کو کہتے ہیں، جسے راہ راست کی طلب و آرزو اور کجروی و گمراہی کی خشیت ہو۔
</item><item>علاوہ بریں، وہ اپنے والدین سے نہایت حسن سلوک و تعاون کرنے والا تھا، ہرگز منہ زور (Arrogant) نافرمان نہ تھا۔
</item><item> یقینا بوقت ولادت اس پر سلامتی تھی اور بوقت موت بھی اور اس وقت بھی اس پر سلامتی ہو گی جب اس کی نشاۃ نشانیہ ہو گی، یعنی روز قیامت جب اسے دوبارہ زندہ کرکے اٹھایا جائے گا۔
</item><item>اس الکتاب، یعنی قرآن حکیم میں (سرگذشت) مریمؑ کی یاد تازہ کرو۔ ہوا یہ کہ وہ اپنے گھر والوں سے الگ ہو کر مشرقی جگہ خلوت گزین ہو گئی (Chose a seclusion)۔
</item><item>پھر ان سے پردہ کر لیا (She placed a screen) تو ہم نے اپنا نر فرشتہ (= روح 5) اس کے پاس بھیجا، اجو اس کے سامنے راست قامت بشر کی صورت (Semblance) میں ظاہر ہوا۔ حواشی -5 اللہ تعالیٰ کی ہر شے کی طرح روح اور ملک زوجین ہیں۔
</item><item>(مریمؑ اسے دیکھ کر سہم گئی اور) بولی: اگر تو اہل آرزو و خشیت ہے تو میں تجھ سے رب رحمن کی پناہ مانگتی (Seek refuge) ہوں (تو یہاں سے چلا جا)۔
</item><item>اس فرشتے نے جواب دیا: ’’میں تو صرف تیرے پروردگار کا پیغامبر ہوں (تجھے خوشخبری دینے آیا ہوں کہ) وہ تجھے صاحب استعداد و مطہر لڑکا عطا کرے گا۔‘‘
</item><item>وہ بولی: ’’مجھے لڑکا کیسے ہو سکتا ہے؟ حالانکہ مجھے انسان نے چھوا تک نہیں اور میں کسی طور پر بدکار بھی نہیں (Unchaste) ہوں؟
</item><item>اس نے جواب دیا: ’’ایسا ہو کر رہے گا۔ تیرے پروردگار کا ارشاد ہے کہ ایسا کرنا میرے لئے نہایت سہل ہے (نیز اس لئے بھی کہ) ہم اسے بنی نوع انسان کیلئے بصیرت افروز نشان اور اپنی طرف سے رحمت بنانا چاہتے ہیں اور یہ ایک طے شدہ فیصلہ ہے (It is a decree ordained)۔
</item><item>پھر (جب مریمؑ کو) اس بچے کا حمل ٹھہر گیا (When she conceived him) تو وہ اسے لئے دور دراز مقام پر چلی گئی۔
</item><item>(وضع حمل کے وقت) درد زہ (Throes of childhood، کی شدت) سے بے قرار ہو کر وہ ایک کھجور کے درخت کے نیچے چلی گئی۔ (بچے کی ولادت پر بدنامی اور لوگوں کی شماتت کے خوف سے) پکار اٹھی: ’’وائے حسرتاً! اسے جننے سے پہلے ہی مر کھپ گئی اور بھولی بسری ہو گئی ہوتی!‘‘
</item><item>اس وقت (فرشتے نے) اس درخت کے دامن میں سے مریمؑ کو بآواز بلند کہا: غم نہ کرو! تمہارے پروردگار نے تمہاری جگہ کے دامن میں ایک چشمہ جاری کر دیا ہے۔‘‘
</item><item>دیکھو! اس درخت کے تنے کو اپنی طرف جھٹکو! تم پر تر و تازہ کھجوریں گرنے لگیں گی۔
</item><item>اب خرمے کھائو اور (ٹھنڈا) پانی پیو اور (اپنے نومولود کو دیکھ کر) اپنی آنکھیں ٹھنڈی کرو 6۔ اگر کوئی آدمی نظر آئے (اور بات کرنا چاہے) تو اسے (اشارے سے) کہنا: ’’میں نے (رب) رحمن کیلئے روزے کی منت مانی (Vowed a fast) ہے، لہٰذا آج میں کسی انسان سے بات چیت نہیں کروں گی۔‘‘ حواشی -6 عربی محاورے میں آنکھیں ٹھنڈی کرنا چاہتے ہیں (لیکن اُردو کا محاورہ ہے، کلیجا ٹھنڈا کرنا)۔
</item><item>بعد ازاں، مریمؑ بیٹے کو گود میں اٹھائے، اپنی قوم کے ہاں آئیں۔ (بچے کو دیکھ کر وہ ششدر رہ گئے اور بول اٹھے: ’’اے مریمؑ! تم نے انوکھی گری ہوئی حرکت کر ڈالی ہے!‘‘
</item><item>اے ہارون کی بہن! نہ تو تمہارا باپ بدکردار تھا اور نہ تمہاری ماں ہی بدچلن تھی (مگر تم یہ کیا کر بیٹھی ہو؟)۔
</item><item>اس (پر مریمؑ) نے بچے کی طرف اشارہ کیا (کہ اس سے پوچھ لو)۔ وہ بولے: ’’ہم اس سے کیا پوچھیں جو ابھی گود میں رہنے والا ہے۔
</item><item>دفعتاً بچہ بول اٹھا: ’’میں اللہ تعالیٰ کا بندہ ہوں۔ وہ مجھے الکتاب (انجیل) دے گا، اس لئے کہ اس نے مجھے نبوت سے سرفراز کیا ہے۔‘‘
</item><item>نیز اس نے مجھے بابرکت بنایا ہے، خواہ کسی جگہ رہوں اور مجھے تاکید حکم دیا گیا ہے کہ جب تک میں زندہ رہوں، خود بھی صلوٰۃ قائم کرتا اور زکوٰۃ دیتا رہوں (اور لوگوں کو بھی ایسا کرنے کا حکم دیتا رہوں)۔
</item><item>علاو بریں، اس نے مجھے اپنی ماں کے ساتھ حسن سلوک اور احسان کرنے والا بنایا ہے، لیکن نہ خود سر، نہ فرمان (Neither insolent, nor disobedient)۔
</item><item>بوقت ولادت بھی مجھے پر سلامتی تھی اور بوقت موت بھی، نیز اس وقت بھی مجھ پر سلامتی ہو گی جب میں (دوبارہ) زندہ کرکے اٹھایا جائوں گا یعنی میری نشانۃ ثانیہ کے وقت)۔
</item><item>یہ ہے عیسیٰؑ ابن مریمؑ (کی ولادت کی روداد جو) بالکل سچی اور کھری بات ہے، جس میں یہ لوک شک کرتے ہیں۔
</item><item>یہ بات اللہ تعالیٰ کے شایان شان نہیں کہ کسی کو بیٹا بنائے؟ وہ (اس قسم کی بات سے) منزہ و وراء الوراء ہے۔ وہ جب کسی امر کا فیصلہ کرتا ہے تو اسے حکم دیتا ہے کہ ’’ہو جا‘‘ تو وہ ہو جاتا ہے۔
</item><item>دیکھو! (ہر نبیؑ کی طرح حضرت عیسیٰؑ کی بھی یہی دعوت تھی کہ) اللہ تعالیٰ بلاشبہ میرا بھی پروردگار ہے اور تمہارا بھی پروردگار، لہٰذا اسی کی عبادت کرو، یعنی اس کے قوانین و احکام اور تعلیمات پر عمل کرو۔ یہی (دنیوی و اخروی حسنہ اور فوز و فلاح کی) حسین و پائیدار راہ راست ہے۔
</item><item>لیکن (حضرت عیسیٰؑ کی وفات کے بعد اہل کتاب کے) فرقوں (Sects) نے اختلاف کیا اور ابھی تک کر رہے ہیں (Are still at variance)۔ چنانچہ بربادی ہے ان کیلئے جنہوں نے کفر کیا (یعنی اس شدنی کو ماننے سے انکار کیا اور کر رہے ہیں) کہ انہیں ایک ہولناک روز (ہمارے حضور) حاضر ہونا ہے۔
</item><item>جب وہ ہمارے حضور حاضر ہوں گے تو اپنے کانوں سے سب کچھ صاف سن رہے ہوں گے اور آنکھوں سے سب کچھ دیکھ رہے ہوں گے (حالانکہ دنیا میں وہ بہرے اور قلب کے اندھے تھے)۔ آج یہ ظالم 7 صاف گمراہی میں ہیں، یعنی راہ راست سے صاف بھٹکے ہوئے ہیں۔ حواشی -7 اصطلاح قرآن میں ظالم کا مطلب وہ لوگ ہیں، جو مشرک و کاذب دین، اللہ کے حقوق، حقوق انسانی اور اپنے نفس کے حقوق غصب کرنے، نیز دوسروں پر جور و ستم کرنے والے ہوں۔
</item><item>(میرے پیغمبر آخرؐ!) انہیں اس (آنے والے) دن سے متنبہ کر دیں، جو انتہائی ندامت و پشیمانی کا باعث ہو گا۔ جب کل امور کا فیصلہ کر دیا جائے گا، لیکن وہ (اس سے لاپروا) غفلت میں پڑے ہیں اور اس واقعیت کو تسلیم بالیقین کرنے والے نہیں۔
</item><item> ہم ہی بلاشبہ زمین کے وارث ہیں اور ان کے بھی جو اس میں بستے ہیں 8، اور وہ ہماری طرف لوٹائے جائیں گے۔ حواشی -8 یعنی انسان اور جن، کیونکہ آخر میں صرف انہیں کو دوبارہ زندہ کرکے اٹھایا جائے گا۔
</item><item>نیز اس کتاب، یعنی قرآن مجید میں ابراہیمؑ کا جو قصہ ہے، اسے بیان کرو۔ وہ بابطع مرد صدق و صفا۔ نبیؑ تھے۔
</item><item>ایک روز انہوں نے اپنے باپ سے کہا: ’’ابا جان! آپ ان (اصنام) کی عبادت، یعنی پرستش کیوں کرتے ہیں، جو نہ سنتے، نہ دیکھتے ہیں اور نہ آپ کے کسی کام ہی آ سکتے ہیں؟‘‘
</item><item>ابا جان! مجھے (رب رحمن کی طرف سے) جو علم عطا ہوا ہے، آپ کو نہیں ملا، لہٰذا آپ میرا اتباع کریں تو میں آپ کو راہ راست پر لگا دوں گا۔
</item><item>ابا جان! آپ شیطان کی اطاعت و حکم برداری نہ کریں، کیونکہ شیطان (رب) رحمن کا نافرمان و باغی ہے (Is disobedient and rebellious)۔
</item><item>ابا جان! مجھے اندیشہ ہے کہ آپ پر (شرک و بت پرستی کی پاداش میں) رب رحمن (کے قوانین مکافات عمل اور سعی و اکتساب کے مطابق) عذاب آ جائے گا اور آپ شیطان کے رفیق (Comrade) بن کر رہ جائیں گے۔
</item><item>اس کے باپ (آزر) نے جواباً کہا: ’’اے ابراہیم! کیا تو میرے معبودوں (gods) سے روگردانی کر رہا ہے؟ اگر تو باز نہ آیا (If you desist not) ، میں تجھے سنگسار کر دوں گا۔ اب جا مجھ سے ہمیشہ کیلئے دفان ہو جائو (Now begone from me for good)۔
</item><item> (حضرت ابراہیمؑ) بولے: ’’آپ پر سلامتی ہو! میں اب اپنے پروردگار سے آپ کیلئے مغفرت مانگوں گا۔ بیشک وہ مجھ پر بڑی شفقت کرنے والا (Most Gracious) ہے۔
</item><item>دیکھئے! میں آپ لوگوں سے بھی اور ان سے بھی، جن کو تم اللہ تعالیٰ کے سوا پکارتے ہو کنارہ کشی کرتا ہوں۔ میں تو (ہر حال میں) اپنے رب ہی کو پکارتا رہوں گا۔ امید ہے کہ میری دعا میرے پروردگار کے حضور قبول ہوئے بغیر نہیں رہے گی۔
</item><item>پھر ابراہیمؑ ان سے اور جن کو وہ اللہ کے سوا پکارتے تھے، کنارہ کش ہو گئے (یعنی حنیف بن گئے)، تو ہم نے ان کو اسحاق اور یعقوب عطا کئے اور ہر ایک کو نبی بنایا۔
</item><item>نیز ہم نے انہیں (اپنے قانون انعام و فضل کی رو سے) دنیوی و اخروی حسنہ سے نوازا اور انہیں حقیقی۔ رفیع الشان شہرت (True and lasting-high and sublime renown) عطا کی۔
</item><item>اور اس الکتاب (قرآن مجید) میں موسیٰؑ کا قصہ بیان کرو۔ بلاشبہ، وہ (اللہ تعالیٰ کا) مخلص (یعنی مشرکانہ عقائد سے منزہ اور کھرا بندہ) اور رسول-نبی تھا (یعنی اللہ تعالیٰ نے اسے رسالت۔ نبوت سے سرفراز کیا تھا)۔
</item><item>دیکھو! ہم نے اسے کوہ طور (Mount of Sinai) کی داہنی (بابرکت) جانب سے آواز دی اور اسے راز دارانہ ہم کلامی کیلئے اپنا مقرب بنایا۔
</item><item>نیز ہم نے اپنی رحمت سے (یعنی اپنے قوانین احترام آرزو و دعا اور انعام و فضل سے موسیٰؑ کی رفاقت و معاونت کیلئے) اسے اس کے بھائی ہارون کو نبی بنا کر عطا کیا۔
</item><item>علاوہ ازیں، اس الکتاب (قرآن مجید) میں اسمعیلؑ کا قصہ بیان بیان کرو۔ وہ یقینا وعدے یا قول و قرار کا سچا اور رسول-نبی تھا۔
</item><item>اور وہ اپنے اعزہ و اقارب کو صلوٰۃ قائم کرنے اور زکوٰۃ دینے کی تاکید کیا کرتا اور اپنے پروردگار کا منظور نظر تھا۔
</item><item>نیز اس الکتاب (قرآن حکیم) میں سے ادریسؑ کا قصہ بیان کرو۔ وہ بالطبع نہایت سچا اور کھرا انسان-نبی تھا۔
</item><item>اور ہم نے اسے بلند مرتبت مقام پر پہنچایا تھا۔
</item><item>یہ سب لوگ نبیوں میں سے تھے، جنہیں اللہ تعالیٰ نے اپنے فضل و کرم سے نوازا تھا، آدم کی نسل (Seed) سے اور ان کی نسل سے جنہیں ہم نے نوحؑ کے ساتھ کشتی (Ark) میں سوار کیا تھا، نیز ابراہیمؑ اور اسرائیلؑ (یعنی یعقوبؑ) کی نسل سے اور ان گروہوں میں سے، جنہیں ہم نے (فوزو فلاح کی) راہ راست پر لگایا اور برگزیدہ کیا تھا۔ (ان کا یہ حال تھا کہ) جب انہیں (رب) رحمن کی آیات سنائی جاتیں تو سربسجود ہو کر گریہ و زاری کرنے لگتے تھے (السجدۃ)۔
</item><item>لیکن پھر ان کے بعد ان کے ناخلف جانشین ہوئے، جنہوں نے صلوٰۃ کو ضائع کر دیا، یعنی صلوٰۃ کے تقاضوں سے صرف نظر کر لیا اور اس کا نظام برباد کر دیا اور اپنی نفسانی خواہشات (Lusts) کا اتباع کرنے لگ گئے، عنقریب وہ (الہ کے قوانین معدلت ، مکافات عمل، احترام آرزو اور تعجیل و امہال کے مطابق) اپنی سر کشی (کا مآل) دیکھیں گے۔
</item><item>مگر جو لوگ توبہ کریں، یعنی نادم و پشیمان ہو کر ایسے کاموں سے باز رہنے کے عزم بالجزم کے ساتھ اللہ سے رجوع کریں، پھر ایمان لائیں اور عدل و احسان اور اصلاح و فلاح کے امور سرانجام دیں تو ایسے لوگ (اللہ تعالیٰ کے قانون مکافات عمل اور قانون احترام آرزو کے مطابق) باغ بہشت میں داخل ہوں گے اور ان سے قطعاً نا انصافی نہ ہو گی۔
</item><item> باغات جاودانی و سدا بہار9، جن کا وعدہ رب عاشق نے اپنے (مخلص) بندوں سے کیا ہے جو ان کے سمعی و بصری مشاہدے سے مخفی ہیں۔ یہ اس کا وعدہ ہے، جس کا پورا ہونا شدنی ہے۔ حواشی-9 جنت(جنت کی جمع) سے مترشح ہوتا ہے کہ چونکہ اہل جنت کا ترفع درجات ہوتا رہے گا، اس لئے ان کیلئے خوب سے خوبتر جنت ہو گی۔
</item><item>وہ وہاں امن و سلامتی کی باتوں کے علاوہ، کوئی لایعنی بات نہیں سنیں گے اور انہیں وہاں ان کا رزق صبح و شام (متواتر) ملتا رہے گا۔
</item><item> یہ ہے وہ جنت جس کا وارث ہم اپنے بندوں میں سے ان کو بنائیں گے جو اہل آرزو و خشیت ہوں گے۔
</item><item> (فرشتے کہتے ہیں، اے پیغمبر آخرؐ!) ہم آپ کے پروردگار کے حکم کے بغیر نازل نہیں ہوتے۔ اسی کی ملک و اختیار میں ہے جو کچھ ہمارے سامنے ہے اور جو کچھ ہمارے پیچھے ہے اور جو کچھ ان کے درمیان ہے اور آپ کا پرورگار (کسی شے کو) بھولنے والا نہیں۔
</item><item>وہ آسمانوں اور زمین کا پروردگار و حاکم ہے، لہٰذا اسی کے قوانین و احکام کے مطابق زندگی کرو، نیز اس کے احکام کی تعمیل میں استقلال و استقامت اور حوصلہ و پامردی سے کام لو۔ کیا اس کا ہم صفت تمہارے علم میں کوئی اور بھی ہے؟ (یعنی نہیں ہے)۔
</item><item>دیکھو! انسان کی (تغافل شعاری کہ) کہتا ہے کہ جب میں مر کھپ جائوں گا تو کیا (دوبارہ) زندہ کرکے نکالا جائوں گا؟
</item><item>کیا انسان اس واقعیت میں غور کرتا کہ ہم اسے پہلے بھی (ارتقائی انداز میں) پیدا کر چکے ہیں جبکہ وہ کوئی چیز نہ تھا (کہ جس کا ذکر ہوتا ہو)؟
</item><item> آپ کے پروردگار کی قسم (یعنی آپ کا پروردگار شاہد ہے کہ) ہم ان کو اور ان کے شیاطین کو (محشر میں) ضرور اکٹھا کریں گے، پھر انہیں گھٹنوں کے بل جہنم کے گرد لا کر اس میں گرا دیں گے۔
</item><item>پھر ہم ہر گروہ میں سے ان افراد کو الگ کر لیں گے جو (رب) عاشق کے سب سے زیادہ باغی و سرکش تھے۔
</item><item>نیز ہم ان لوگوں کو خوب جانتے ہیں جو جہنم میں جانے کے سب سے بڑھ کر سزا وار (Most worthy of) ہیں۔
</item><item>پھر (انہیں حکم دیا جائے گا کہ) تم میں سے ہر ایک کو بالضرور اس میں داخل ہونا ہے۔ یہ تمہارے پروردگار کا حتمی فیصلہ ہے جو پورا ہو کر رہے گا۔
</item><item>لیکن ہم ان لوگوں کو، جو راہ راست و جنت کی آرزو و جستجو اور گمراہی و جہنم کی خشیت رکھتے تھے، جہنم سے نجات دیں گے اور ظالموں کو اس میں گھٹنوں کے بل گرا ہوا چھوڑ دیں گے۔
</item><item>دیکھو! جب ان کو ہمارے واضح و غیر مبہم قوانین و احکام پڑھ کر سنائے جاتے ہیں تو کافر اہل ایمان سے پوچھتے ہیں: ’’اچھا یہ بتائو کہ دونوں فریقوں (یعنی ہم اور تم) میں کون سا فریق بلحاظ قدر و منزلت خوبتر اور ہم جیسوں کے جھمگٹے کے اعتبا رسے بہتر ہے؟
</item><item>(کیا وہ یہ نہیں سوچتے کہ) ہم (اپنے قوانین مجازات اور استبدلال و استخلاف کے مطابق) کتنی ہی امتیں (Generations) ہلاک کر چکے ہیں، جو بلحاظ مال و منال (ان سے) بہتر اور شان و شوکت کے اعتبار سے بھی خوبتر تھیں۔
</item><item>(انہیں) بتا دو کہ جو لوگ راہ راست گم کر دیتے ہیں تو (رب) رحمن انہیں (اپنے قانون تعجیل و امہال کی رو سے) ڈھیل دیتا رہتا ہے، یہاں تک کہ وہ اپنی آنکھوں سے اس چیز کو دیکھ لیں گے جس کی انہیں وعید دی گئی تھی: عذاب (دنیا) یا قیامت کی گھڑی۔ پھر انہیں یقین 10 ہو جائے گا کہ کوئی بلحاظ قدر و منزلت بدتر اور باعتبار انبوہ رفقاء کمزور تر ہے۔ حواشی-10 یہ یقین، اصل میں علم الیقین، عین الیقین اور حق الیقین بھی ہو گا۔
</item><item>اور اللہ تعالیٰ ان لوگوں کو جو راہ راست اختیار کر لیتے ہیں،راست روی میں تیز تر کرتا ہے اور باقی رہ جانے والی حسنات، اللہ تعالیٰ کے نزدیک، ثواب، یعنی صلے کے اعتبار سے بھی احسن ہیں اور مآل کے لحاظ سے بھی خوبتر ہیں۔
</item><item>کیا تم نے اس شخص (کے نفسیاتی حال اور کردار) میں غور کیا ہے، جس نے ہمارے قوانین و احکام ماننے سے انکار کیا اور کہتا ہے کہ مجھے ضرور بالضرور مال و دولت بھی ملتا رہے گا اور اولاد بھی؟
</item><item>کیا اس نے غیب کی باتوں سے آگاہی حاصل کر لی ہے اس نے رحمان سے عہد و پیمان لے رکھا ہے؟
</item><item>ایسا ہرگز نہیں اور نہ ہو سکتا ہی ہے۔ وہ جو کچھ کہتا رہتا ہے، ہم ساتھ ساتھ لکھتے جاتے ہیں (یعنی اسے اس کے حلق میں پیوست آلۂ اندراج نگار (Recorder) کے ذریعے ریکارڈ کرتے جاتے ہیں)، اور اس کی مدت سزا میں اضافہ کرتے جاتے ہیں۔
</item><item>اور جو باتیں وہ کرتا ہے، ان کے وارث تو ہم ہوں گے اور وہ تن تنہا (اور تہی دست) ہمارے حضور آئے گا۔
</item><item>دیکھو! انہوں نے اللہ کے سوا متعدد معبود بنا لئے ہیں تاکہ ان کیلئے عزت و قوت کا موجب ہوں۔
</item><item>لیکن ایسا ہرگز نہیں ہو سکتا، بلکہ (روز قیامت) وہ (معبود دان باطلہ) ان کی عبادت، یعنی پرستش و حمد اور پکار کا صاف انکار کریں گے اور الٹے ان کے دشمن و مخالف ہوں گے۔
</item><item>کیا آپ نے غور نہیں کیا کہ ہم (اپنے قوانین احترام آرزو اور سعی و اکتساب کے مطابق) شیاطین (یعنی اللہ تعالیٰ کے نافرمان و سرکش لوگوں)کو کافروں پر چھوڑ رکھتے ہیں جو انہیں (توحید و رسالت کی تکذیب و مخالفت پر) مسلسل اکساتے (Incite) رہتے ہیں۔
</item><item>آپ ان (دشمنوں) کے خلاف (جہاد کرنے 11 کی اجازت مانگنے میں) عجلت نہ کریں۔ ہم تو خود اس کیلئے دنوں کا شمار کر رہے ہیں۔ حواشی -11 تعجل علیھم، اس عربی محاورے کا مطلب ہے: حریفوں یا دشمنوں کے خلاف اقدام یا چڑھائی کرنے میں عجلت کرنا یا عجلت سے کام لینا۔
</item><item>روز (حشر) ہم (اپنے قانون انعام و فضل کی رو سے) اہل آرزو و حیثیت کو اکٹھا کرکے رحمان کے حضور معزز مہمانوں کی طرح (Like honoured guests) پیش کریں گے۔
</item><item>برخلاف اس کے، مجرموں کو پیاس سے بدحال جانوروں کی طرح جہنم کی طرف ہانک کر لے جائیں گے۔
</item><item>اس روز شفاعت (Intercession) کرنا کرانا کسی کے بس میں نہ ہوگا، بجز اس کے جس نے رحمان سے قول و قرار لیا ہو۔ 12 حواشی -12 قرآن حکیم سے ثابت نہیں کہ کسی بشر نے رب رحمن سے شفاعت کرنے کرانے کا عہد لیا ہے۔
</item><item>اور (ان کا ظلم و جہل دیکھو!) کہتے ہیں کہ رحمان نے کسی کو اپنا بیٹا بنایا ہے۔
</item><item>(اے مشرکو!) تم نے یقینا از بس قبیح اور بھیانک بات گھڑ لی ہے۔
</item><item>(اس افترا پردازی پر) قریب ہے کہ آسمان پھٹ پڑیں (Might crack) اور زمین شق ہو جائے (Likely to split asunder) اور پہاڑ ریزہ ریزہ ہو کر گر پڑیں (May be rent into fragments)۔
</item><item>اس لئے کہ وہ دعویٰ کرتے ہیں کہ رحمان کا بیٹا ہے۔
</item><item>حالانکہ رحمان کے شایان شان ہی نہیں کہ وہ کسی کو اپنا بیٹا بنائے۔
</item><item>اصل یہ ہے کہ آسمانوں اور زمین میں جو بھی ہیں، سب رحمان کے حضور عبد، یعنی تابع فرمان بنے حاضر رہتے ہیں۔ 13 حواشی -13 اتی عبدا: یہ ترجمہ عربی محاورے کا ترجمان ہے۔
</item><item>اس (عالم الغیب و الشھادۃ) نے (اپنے علم سے) ان سب لوگوں کا احاطہ کیا ہوا ہے اور ایک ایک کی گنتی کر رکھی ہے۔
</item><item>چنانچہ روز قیامت سبھی فرداً فرداً، یعنی ایک ایک کرکے اس کے حضور جمع ہوں گے۔
</item><item> یقین جانو کہ جو لوگ ایمان لاتے اور عدل و احسان اور اصلاح و فلاح کے کام کرتے ہیں، رحمان 14 (اپنے قوانین انعام و فضل اور مکافات عمل کی رو سے) ان کی محبت (لوگوں کے دلوں میں) ڈال دے گا، یعنی وہ محبوب خلائق بن جائیں گے۔ حواشی -14 اس سورت میں ’’رحمان‘‘ اور ’’رحمت‘‘ کے الفاظ کی معنی خیز تکرار قرآن حکیم کے اعجاز بلاغت کی آئینہ دار ہے اور اس حقیقت پر دلالت کرتی ہے کہ رب العالمین چونکہ اپنے جمالیاتی۔ تخلیقی شاہکاروں سے شدید ترین محبت و شفقت کرنے والا ہے، اس لئے وہ ان لوگوں کو ان کے اس جرم و ظلم کی پاداش میں ان پر گرفت نہیں کرتا، بلکہ در گزر کر رہا ہے جو اس پر یہ انتہائی گھنائونا بہتان لگاتے ہیں کہ اس نے کسی کو اپنا بیٹا بنایا ہوا ہے۔
</item><item>(ہمارے پیغمبر آخرؐ!) اصل یہ ہے کہ ہم نے اس قرآن کو آپ کی زبان (عربی) میں اس لئے آسان بنایا ہے کہ آپ اس کے ذریعے اہل آرزو و خشیت کو (دنیوی و اخری 15 حسنہ کی) خوشخبری دیں، نیز پرلے درجے کے ضدی اور جھگڑالو لوگوں (Contentious people) کو متنبہ کریں۔ حواشی -15 دنیوی و اخروی حسنہ: دنیوی حسنہ کا مطلب ہے اس دنیا کی ہر طرح کی حسین و مسرت انگیز نعمت اور اخروی حسنہ سے مراد جنت قرۃ العین اور اس کی ابدی حسین و سرور انگیز نعمتیں ہیں۔
</item><item>غور کرو کہ ہم ان لوگوں سے پہلے کتنی ہی نسلیں (ان کے اعمال سوء کی پاداش میں، اپنے قوانین مجازات و استبدلال و استخلاف کے مطابق) تہس نہس کر چکے ہیں۔کیا تم ان میں کسی ایک فرد کا بھی حسی مشاہدہ کرتے ہو یا ان کی بھنک بھی سنتے ہو؟ یعنی نہ کسی ایک کو دیکھ سکتے ہو اور نہ کسی کی خفیف سی آہٹ بھی سن سکتے ہو، اس لئے کہ وہ مر کھپ کر فنا ہو چکے ہیں۔16 حواشی -16 اس آیت سے قبروں میں مردوں کے زندہ ہونے کے باطل عقیدہ کا بطلان ہوتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item> طاہا، حروف مقطعات میں سے ہے۔
</item><item>(ہمارے نبی آخرؐ!) ہم نے یہ قرآن آپ پر اس لئے نازل نہیں کیا کہ آپ پر شاق گزرے (May distress you)، (کہ حق کور و عاقبت نا اندیش کافر اس پر ایمان کیوں نہیں لاتے)۔
</item><item>یہ تو بس ان لوگوں کیلئے یاد ہانی 1ہے جو (قوانین الٰہیہ کی گرفت سے) ڈرتے ہیں۔ حواشی -1 تذکرۃ سے مراد انسان کے اس اقرار توحید الوھیت و ربوبیت کی یاد دہانی ہے، جو اس نے روز الست و بلیٰ اپنے رب سے کیا تھا (الاعراف 172:7)
</item><item>قرآن اس (رب رحمن) کی (ملفوظی و مکتوبی) تنزیل ہے، جس نے پست زمین اور بلند آسمان (اپنے ارتقائی انداز میں مرحلہ وار) تخلیق کئے ہیں۔ 2 حواشی -2 آسمان اور زمین زوجین ہیں، ان میں سے آسمان بلند اور زمین پست ہے اور ارض کے بنیادی معنی ہی ’’پستی‘‘ کے ہیں۔
</item><item>وہ (خالق کائنات) رحمان ہے جو تخت فرمانروائی پر متمکن ہے۔
</item><item>جو کچھ آسمان میں ہے اور جو کچھ زمین ہے اور جو کچھ ان کے درمیان (فضا) میں ہے اور جو کچھ پاتال (Beneath the sod) میں ہے،سب اُسی کی ملک اور اختیار میں ہے۔
</item><item>دیکھو! اونچی آواز میں بات کہو یا دھیمی آواز میں، وہ تمام بھیدوں اور ان سے زیادہ مخفی باتوں کو جانتا ہے۔
</item><item>وہ اللہ ہی ہے، جس کے سوا کوئی معبود و مطاع اور حاکم نہیں، وہی کل صفات حسنہ کا مالک ہے! (The owner of all Beautiful and sublime Attributes)۔
</item><item>دیکھو! (میرے نبی آخرؐ!) کیا آپ نے موسیٰ کی سرگذشت سنی ہے؟
</item><item>(ہوا یہ کہ) جب انہیں دور آگ دکھائی دی تو انہوں نے اپنی اہل خانہ (Folk) سیکہا: توقف کرو! میں نے آگ دیکھی ہے۔ ممکن ہے کہ میں تمہارے لئے کوئی انگارا لے آئوں یا آگ کی روشنی میں اپنا راستہ معلوم کر لوں۔ 3 حواشی -3 (دوسرا ترجمہ یہ بھی ہو سکتا ہے کہ) آگ کے قریب مجھے کوئی دلیل راہ یا رہبری مل جائے۔
</item><item>چنانچہ وہ وہاں پہنچے تو انہیں آواز آئی: ’’اے موسیٰ!‘‘
</item><item>’’میں ہوں تمہارا پروردگار! اپنے جوتے اتار دو کہ تم طوٰی کی مقدس وادی میں ہو۔‘‘
</item><item>اور میں نے (اپنے قوانین مشیت و حکمت اور تدبیری کے مطابق) تمہیں (منصب نبوت و رسالت کیلئے) منتخب کر لیا ہے، لہٰذا جو وحی تمہیں کی جاتی ہے، اسے غور کر کانوں سے سنو۔
</item><item>یقینا! میں ہی ’’اللہ‘‘ ہوں، میرے سوا کوئی اور معبود و حاکم نہیں، لہٰذا تمہیں ہمیشہ میرے احکام ہی پر عمل کرنا ہو گا اور میری یاد ہی کیلئے صلوٰۃ قائم کرنا ہو گی۔
</item><item>بلاشبہ، ساعت معینہ (Zero Hourیا قوت Resurrection =) کا آنا شدنی ہے۔ میں اسے (لوگوں کے علم سے) مخفی ہی رکھوں گا تاکہ ہر متنفس (قیامت کے وقت سے آگہی رکھے بغیر) سعی و اکتساب کرے اور (اس کی نوعیت کے مطابق) اس کا صلہ پائے۔
</item><item>دیکھو! کہیں ایسا نہ ہو کہ جو لوگ ساعت معینہ کے آنے کا یقین نہیں رکھتے اور اپنی خواہشات کے بندے ہیں، وہ تمہیں بھی (اس پر ایمان رکھنے سے) باز رکھیں، نتیجتاً، تم تباہ ہو جائو۔
</item><item>اچھا بتائو اے موسیٰ! یہ تمہارے داہنے ہاتھ میں کیا ہے؟
</item><item>موسیٰ نے عرض کیا: ’’یہ میرا عصا (Staff یا لاٹھی) ہے۔ میں اس پر ٹیک لگاتا ہوں اور اس سے اپنی بھیڑ بکریوں کیلئے درختوں سے پتے جھاڑتا ہوں اور اس سے میں اور بھی بہت سے کام لیتا ہوں۔‘‘4 حواشی -4 حضرت موسیٰؑ کے جواب کی طوالت، ہمکلامی ’’دوست‘‘ کی طولانی لذت کیلئے تھی۔ اس عاشقانہ طویل جواب کی غایت کچھ اس طرح اس مصرعے میں بیان کی گئی ہے: من از ذوق حضوری طول دادم داسانے را! نیز اس شعر میں بھی لذیذ بود حکایت دراز تر گفتم چنانچہ حرف عصا گفت موسیٰؑ اندر طور
</item><item>ارشاد ہوا: اسے نیچے ڈال دو، اے موسیٰ!
</item><item>(تعمیل ارشاد میں) اس نے اسے نیچے (زمین پر) ڈال دیا تو دفعتہ سانپ بن گیا، تیزی سے رینگنے لگا۔
</item><item>ارشاد ہوا: ’’اسے پکڑ لو، ڈرو نہیں۔ ہم اسے اس کی پہلی سرشت (Nature) پر لوٹائے دیتے ہیں۔‘‘ 5 حواشی -5 سحر عبارت ہے شعبدہ ہے، یہ محض فریب نظر ہوتا ہے۔مثلاً جادوگروں کی لاٹھیاں اور رسیاں تو اپنی اصلی حالت میں تھیں، لیکن سحر سے سانپوں کی طرح رینگتی دکھائی دیتی تھیں۔ بخلاف اس کے، معجزہ میں اس چیز کی واقعی سیرت بدل جاتی ہے، چنانچہ عصاء موسیٰؑ واقعی جیتا جاگتا ساپن بن گیا تھا۔
</item><item>اب اپنا ہاتھ اپنی بغل (Armpit) میں دبالو (باہر نکالو گے تو) وہ بے عیب تاباں و درخشاں نکلے گا۔ یہ دوسری اعجازی نشانی (Miraculous portent) ہے۔
</item><item>تاکہ ہم تمہیں اپنی عظیم اعجازی نشانیوں سے بعض کا مشاہدہ کرائیں۔
</item><item>تم فرعون (بادشاہ مصر) کے پاس جائو۔ اس نے حد سے زیادہ سرکشی ا ختیار کر رکھی ہے (He has transgressed all bounds)۔
</item><item>موسیٰ نے دعا مانگی: ’’پروردگارا! میرا سینہ میرے لئے کشادہ کر دے یعنی میرے دل کی استعداد حق پذیری اور میری قوت تعقل و تفکر میں وسعت و کشادگی پیدا کر دے۔
</item><item>اور میرا کام میرے لئے آسان کر دے، یعنی میرے لئے وظیفۂ رسالت ادا کرنا سہل کر دے۔
</item><item>نیز میری زبان کی گرہ کھول دے، یعنی مجھے فصیح البیان بنا دے۔
</item><item>تاکہ لوگ میری باتیں (واضح طور پر) سمجھ لیں۔
</item><item>اور میرے گھرانے میں سے میرے لئے ایک مشیر و معاون مقرر کر دے۔
</item><item>میرے بھائی ہارون کو۔
</item><item>اس کی معیت و معاونت سے میری ہمت و قوت کو مضبوط کر دے۔
</item><item>اور اسے میرا شریک کار بنا دے۔
</item><item>تاکہ ہم تیری فرماں برداری اور اپنے فرائض کی ادائیگی بدرجہ غایت کریں۔
</item><item>اور تیرا بکثرت ذکر کریں، یعنی تیرے دین اور صفات حسنہ کا بدرجہ اتم اظہار و ابلاغ (Expression and communication) کریں۔
</item><item>بلاشبہ تو ہم پر نظر التفات رکھنے والا ہے۔
</item><item>ارشاد ہوا: تمہاری تمام درخواستیں مستجاب ہوئیں، اے موسیٰ!
</item><item>(اے موسیٰ!) دیکھو! ہم تم پر ایک بار پہلے بھی 6احسان کر چکے ہیں۔ حواشی -6 عربی میں من کے معنی ہیں: کسی پر احسان کرنا، لیکن کسی سے احسان کرنے کا مطلب اس سے حسن سلوک اور مالی تعاون کرنا ہے۔
</item><item>جب ہم نے تمہاری ماں کو القا کیا تھا جیسا القا کیا جاتا ہے۔
</item><item>(اسے کہا تھا کہ) اسے صندوق (Chest) میں رکھ دے اور اس صندوق کو دریا میں چھوڑ دے۔ دریا اسے ساحل پر پھینک دے گا۔ پھر اسے (یعنی صندوق کو) میرا دشمن اور اس بچے کا دشمن اٹھا لے گا۔ دیکھو (موسیٰ!) میں نے اپنی طرف سے (یعنی اپنے قانون انعام و فضل کے مطابق) تمہیں رنگ محبوبیت سے مزین کر دیا (I endued you with loveliness)، یعنی تمہیں محبوب (Beloved) بنا دیا تاکہ تم میری نظر التفات میں پروان چڑھو (May b reared)۔
</item><item>پھر ایسا ہوا کہ تمہاری بہن چلتے چلتے (شاہی محل) پہنچ گئی اور کہنے لگی: ’’کیا میں تمہیں اس دایہ کا پتا بتائو جو اس بچے کی بہترین پرورش کرے؟ (اس کی بات مان لی گئی)۔ اس طرح ہم نے تمہیں تمہاری ماں کے پاس واپس پہنچا دیا تاکہ (تمہیں پاکر) اس کی آنکھ، یعنی کلیجا ٹھنڈا رہے اور غم نہ کھائے۔ یاد کرو! تم نے ایک شخص (قبطی) کو ہلاک کر دیا تھا، لیکن ہم نے تمہیں (فرعون کی حکومت کی دستبرد اور سزا کے) خوف سے نجات دی، پھر تمہیں (سان چڑھانے کی خاطر) طرح طرح کے امتحانوں سے گزارا۔ چنانچہ تم کئی برس مدین کے باسیوںمیں رہے سہے۔ اے موسیٰ! آخر تم ڈھنگ پر آئے، یعنی تم میں وظیفہ رسالت ادا کرنے کی قابلیت پیدا ہو گئی۔
</item><item>تو میں نے تمہیں اپنے کام کا بنا لیا۔
</item><item>(پھر تمہیں حکم دیا کہ) اب تم اور تمہارا بھائی اعجازی نشانیوں اور احکام کے ساتھ فرعون کے پاس جائو اور میری یاد سے ذرا بھی غافل نہ ہونا۔
</item><item>اچھا! اب تم دونوں فرعون کے پاس جائو، کیونکہ اس نے بڑی سرکشی اختیار کی ہوئی ہے۔
</item><item>لیکن تم دونوں اس سے نرمی کے ساتھ (Mildly) بات چیت کرنا، شاید وہ غور کرے یا اس میں (عاقبت کی) خشیت یا ڈر پیدا ہو جائے۔
</item><item>یہ حکم سن کر دونوں نے عرض کیا: ’’ہمارے پروردگارا! ہمیں اندیشہ ہے کہ مبادا وہ ہم پر تعدی کرے یا سرکشی میں اور بڑھ جائے۔‘‘
</item><item> ارشاد ہوا: ’’ڈرو نہیں! میں تمہارے ساتھ ہوں۔ (ہر بات) خوب سنتا اور دیکھتا ہوں۔‘‘
</item><item>اچھا! اب تم دونوں اس کے پاس جائو اور کہو: ’’ہم تیرے رب کےرسول(=پیغمبر) ہیں، لہٰذا بنی اسرائیل کو ہمارے ہمراہ بھیج دو اور انہیں اذیتیں نہ دو (Torment them not)۔ دیکھو! ہم تیرے پاس تیرے پروردگار کے واضح احکام و نشانات لے کر آئے ہیں۔ ان پر سلامتی ہو گی (یعنی وہ مطمئن و سلامت رہیں گے) جو ’’الھدیٰ‘‘، یعنی اللہ تعالیٰ کے رہنما حکام یا ہدایات (Directions and instructions) کے مطابق سفر زندگی کریں گے۔
</item><item>(یہ بھی کہنا!) دیکھو! ہم پر وحی ہوئی ہے کہ وہ لوگ ضرور عذاب میں مبتلا ہوں گے جو ان (احکام الٰہیہ) کو جھٹلائیں گے اور رو گردانی کریں گے۔
</item><item>(فرعون) بولا: ’’موسیٰ! (یہ بتائو کہ) تمہارا رب کون ہے؟‘‘
</item><item>(موسیٰؑ نے) جواب دیا: ہمارا رب وہ ہے جس نے ہر شے کو (اس کے احوال و مقتضیات کے مطابق) خلقت 7 عطا کی، پھر اسے زندگی کرنے کا طریقہ سکھایا۔ حواشی -7 حلق کے اصطلاحی معافی ہیں: وجود و صورت اور جوارح و اعضا، نیز سرشت وغیرہ وغیرہ۔
</item><item>(پھر فرعون نے) پوچھا: (یہ بتائو کہ) ہم سے پہلے لوگوں کا کیا حال ہے، یعنی متقدمین کس حال میں ہیں؟
</item><item> (موسیٰؑ نے) جواب دیا: اس کا علم میرے رب کے پاس ’’نوشتے‘‘ میں محفوظ ہے۔ میرے رب سے سہو ہوتی ہے نہ بھول چوک۔
</item><item>اسی (رب) نے زمین کو تمہارے لئے جائے استراحت و نشوونما (Place of rest and development) بنایا اور اس میں تمہاری نقل و حرکت کیلئے راستے بنا دیئے، نیز وہی تمہارے لئے بلندیوں سے پانی برساتا ہے۔ پھر اس کے ذریعے تمہارے لئے مختلف اقسام کی نباتات (Diverse sort of vegetation) کے جوڑے اگاتا ہے۔
</item><item> (تاکہ) تم کھائو پیو اور اپنے چوپایوں کو بھی چرائو۔ اس (جمالیاتی۔ اعجازی تخلیقی فعلیت= (Aesthetic-wondrous creative activity میں اہل عقل سلیم (Men of sound intellect) کیلئے رہنما دلائل (معرفت) ہیں۔
</item><item> (اے بنی نوع انسان!) اسی زمین میں سے ہم نے (اپنی تخلیقی سنت 8 کے مطابق) تمہیں پیدا کیا ہے اور اسی میں تمہیں لوٹائیں گے، پھر اسی سے ہم بار دیگر، زندہ کرکے اٹھائیں گے۔ 9 حواشی -8 رب کریم کی تخلیقی سنت، جمالیاتی۔ تزویجی اور ارتقائی۔ غایتاتی ہے۔ -9 یہ آیۂ چشم کشا اس واقعیت کا ناقابل تردید ثبوت ہے کہ انسان کی تخلیق کی ابتداء اس کرۂ ارض یا زمین پر ہوئی تھی اور ان قرآن نا آشنا، روایت پرست اور سادات و اکابر پرست لوگوں کیلئے تازیانۂ عبرت ہے جو اسرائیلی روایات کی بناء پر یہ دعویٰ کرتے ہیں کہ رب العالمین نے اولین انسانی جوڑے، آدم و حوا کو جنت قرۃ العین میں سفال گر کی طرح بنایا تھا، حالانکہ قرآن حکیم اور حدیث طیبہ کی رو سے جنت قرۃ العین کو نہ کسی متنفس نے دیکھا ہے اور نہ کسی کان نے اس کی حقیقت و ماہیت سنی ہے اور نہ کوئی قلب (=دل و دماغ) اس کا تصور ہی کر سکتا ہے (دیکھئے السجدہۃ 17:32، المشکوٰۃ، باب الجنۃ، ح 1)۔
</item><item> الغرض، ہم نے فرعون کو اپنی ساری اعجازی نشانیاں دکھائیں، مگر اس نے ان کو جھٹلایا اور ماننے سے انکار کر دیا۔
</item><item>(بلکہ فرعون نے) کہا: ’’اے موسیٰ! کیا تو اس لئے ہمارے پاس آیا ہے کہ اپنے جادو (Sorcery) کے ذریعے ہمیں ہمارے ملک سے نکال باہر کرے؟‘‘
</item><item>لہٰذا ہم بھی ضرور تیرے مقابل اسی طرح کا جادو لائیں گے۔ اب ہمارے اور اپنے درمیان مقابلے کا دن مقرر کر لے، جس کی خلاف ورزی ہم کریں گے نہ تم کرو گے۔ ہماری حیثیت (اس وقت) مساوی ہو گی 9۔ (یعنی برابر کے حریفوں ایسی ہو گی)۔ حواشی -9 مکانا سوی، عربوں کا محاورہ ہے، جس کا ٹھیک وہی ترجمہ ہے جو اس تلمیذ القرآن نے کیا ہے۔
</item><item>(موسیٰؑ نے) کہا: ’’مقابلے کیلئے تمھارے جشن کا دن مقرر ہوا اور یہ لوگ خوب دن چڑھے ضرور جمع ہو جائیں۔
</item><item>چنانچہ فرعون (دربار سے) چلا گیا۔ پھر اس نے اپنے تمام ماہر شعبدہ گر (Sorcerers) جمع کر لئے اور (بوقت مقابلہ) آیا۔
</item><item>موسیٰؑ نے (ناصحانہ انداز میں، خاص طور پر، شعبدہ گروں سے) خطاب کیا: ’’صد افسوس تم پر! اللہ سے متعلق جھوٹ افترا نہ کرو، ورنہ وہ (اپنے قانون مکافات عمل کی رو سے) تمہیں اذیتیں دے کر تہس نہس کر دے گا۔ دیکھو! جس نے بہتان طرازی کی، وہ نامراد و برباد ہوا۔‘‘
</item><item>چنانچہ (حضرت موسیٰؑ کے خطاب کا یہ اثر ہوا کہ) ان میں اپنے لائحہ عمل سے متعلق اختلاف رائے پیدا ہو گیا، لیکن انہوں نے اپنی مشورت (Counsel) کو راز میں رکھا۔
</item><item>(آخر کار درباری) بولے: یہ دونوں بھائی یقینا جادوگر (Sorcerers) ہیں، ان کا منصوبہ یہ ہے کہ یہ اپنے جادو کے ذریعے تمہیں تمہارے ملک سے نکال باہر کریں اور تمہارے ایک مدت کے اعلیٰ نظام زندگی کا استیصال (Root out) کر دیں۔
</item><item>(لہٰذا (اے مصر کے جادوگرو!) تم اپنے تمام انچھر اور دائو جمع کر لو اور متحد ہو کر (مقابلے کیلئے) نکلو! (کیونکہ) آج جو غالب آیا (Prevails) وہی کامیاب و بامراد ہوا۔
</item><item>(شعبدہ گروں نے) کہا: ’’اے موسیٰ! تم (عصا) ڈالو گے یا پہل ہم کریں؟‘‘
</item><item>موسیٰ نے کہا: ’’نہیں! پہلے تم پھینکو۔ ان کی شعبدہ گری کے باعث (By virtue of their sorcery) اسے ایسا دکھائی دیا جیسے ان کی رسیاں اور لاٹھیاں (Ropes and staffs) تیزی سے حرکت کر رہی ہیں۔
</item><item>موسیٰؑ نے اپنے دل میں دہشت (Apprehension) سی محسوس کی۔
</item><item>ہم نے کہا: ’’ڈرو نہیں! یقینا تم ہی غالب آنے والے ہو۔‘‘
</item><item>لہٰذا جو (عصا) تمہارے دائیں ہاتھ میں ہے، اسے پھینکو! انہوں نے جو سحر کاریاں کی ہیں، ان کو نگل جائے گا۔ وجہ یہ ہے کہ وہ تو شعبدہ گروں کی محض سحر کاریاں ہیں، شعبدہ گر جس رنگ ڈھنگ سے بھی آئے، بے نیل مرام (Disappointed) ہی رہتا ہے۔
</item><item>چنانچہ (وہی ہوا جو اللہ تعالیٰ نے فرمایا تھا تو) شعبدہ گر (حق الیقین کے ساتھ اللہ تعالیٰ کے حضور) سجدے میں گر گئے اور انہوں نے اقرار کیا کہ ہم ہارونؑ اور موسیٰؑ کے رب پر ایمان لے آئے ہیں۔
</item><item>فرعون (کو شکست فاش ہوئی تو وہ برافروختہ ہو گیا اور شعبدہ گروں کو مخاطب کرکے) بولا: تمہاری اتنی جسارت کہ تم میرے حکم کے بغیر ہی (موسیٰ پر) ایمان لے آئے! یقینا، وہ تمہارا گرو (Master) ہے، جس نے تمہیں جادوگری (Withchcraft) سکھائی ہے۔ دیکھو! میں ابھی تمہارے ہاتھ پائوں الٹے سیدھے کٹواتا ہوں اور تمہیں کھجور کے تنوں پر سولی چڑھائوں گا۔ پھر تمہیں پتا چلے گا کہ (ہم دونوں میں سے) کس کی تعزیر (Chastisement) نسبتاً زیادہ اذیت ناک اور زیادہ دیر پا ہے۔
</item><item>شعبدہ گروں نے جواب دیا: ’’ہم ہرگز یہ نہیں کر سکتے کہ جو غیر مبہم و محکم دلائل ہمارے سامنے آ چکی ہیں اور جس اللہ نے ہمیں خلقت (Creation) دی ہے، یعنی ہمارا خلق (Nature) بھی بنایا ہے اور خلق (Creation) بھی، ان پر آپ کو ترجیح دیں۔ آپ نے جو کرنا ہے کر گزریں۔ آپ تو صرف اس دنیوی زندگی ہی میں اپنا حکم چلا سکتے ہیں (آخرت میں تو نہیں!)۔
</item><item>ہم تو اپنے رب پر ایمان لا چکے ہیں تاکہ وہ ہماری خطائیں (Faults) معاف کر دے اور وہ گناہ سحر کاری بھی، جس کے کرنے پر آپ نے ہمیں مجبور کر دیا تھا۔ دیکھو! (تم نہیں، ہمارے لئے تو صرف) اللہ ہی (انعام دینے کیلئے10) بہتر ہے اور وہ قائم و دائم رہنے والا ہے۔11 حواشی-10 جیسا کہ دوسری آیات سے ثابت ہے، فرعون نے جادوگروں کو انعام و اکرام دینے کا لالچ دیا تھا۔ -11 فلسفے کی اصطلاح میں ’’قدیم‘‘ (Un-created and Eternal) ہے۔
</item><item>دیکھو! جو شخص اپنے پروردگار کے حضور مجرم کی حیثیت سے حاضر ہو گا تو وہ جہنم میں جائے گا، جس میں وہ نہ مرے گا اور نہ جئے گا۔ 12 حواشی-12 یعنی مجرم آتش سوزاں کی ناقابل برداشت اذیتوں سے بچنے کی خاطر موت مانگے گا، مگر جہنم میں موت نہ ہو گی۔ وہاں مجرموں (یعنی مشرکوں، کافروں، تکذیب دین و قرآن کرنے والوں، حقوق انسانی غصب و سلب کرنے والوں، وڈیروں، سرمایہ داروں، سودکاروں، ہر قسم کے حرام کاروں اور حرام خوروں) کو اس واقعیت کا حق الیقین ہو گا کہ رب کریم کی ہر تخلیق کی طرح ’’موت‘‘ بھی حسین ہے۔
</item><item>بخلاف اس کے، جو لوگ اس کے حضور مؤمن، عدل و احسان، اصلاح و توازن آفرینی اور فلاح و بہبود کے کام کرنے والوں کی حیثیت سے حاضر ہوں گے تو ان کیلئے اعلیٰ سے اعلیٰ درجات ہوں گے۔ 13 حواشی -13 اس کا مطلب یہ ہے کہ اہل جنت کیلئے وہاں ترفع درجات کے لامتناہی امکانات ہوں گے۔ قرآن مجید اسی لئے جنت کے بجائے جنات، یعنی جمع کا صیغہ استعمال کرتا ہے۔
</item><item>باغات سرزور جاودانی (Gardens of perpetual bliss) ہوں گے، جن کے دامن میں چشمے رواں دواں ہوں گے، وہاں وہ ہمیشہ رہیں گے اور یہ ثمرہ ان کو ملے گا، تزکیہ کرنا 14، جن کا شعار ہو گا۔ حواشی -14 تزکیہ کے اصطلاحی معانی ہیں: اپنے قلب و نفس کو شرک و کفر، ظلم و جہل، جرم و گناہ، غصب و سلب حقوق انسانی ایسے تمام اعمال سوء کے سیاہ و آتشیں اثرات سے پاک و منزہ کرتے رہنا اور رکھنا۔
</item><item> آخر ہم نے موسیٰ کو بذریعہ وحی و تنزیل حکم دیا کہ میرے بندوں (=بنی اسرائیل) کو رات کو لے جائو اور ان کے گزرنے کیلئے دریا میں خشک راستہ بنائو۔ یہ خوف و خطرہ محسوس نہ کرنا (Have no apprehensions) کہ (فرعون) تمہیں پیچھے سے آ کر پکڑ لے گا اور نہ (غرق دریا ہو جانے سے) ڈرنا۔
</item><item>پھر فرعون نے اپنے لائو لشکر (Legions) کے ساتھ ان کا تعاقب کیا (Pursued them) لیکن دریا نے ان کو اپنے اندر چھپا لیا، جیسا کہ امواج دریا چھپا لیا کرتی ہیں۔
</item><item>دیکھو! فرعون نے اپنی قوم کو (اپنا غلط نظام زندگی دے کر) گمراہ کر دیا تھا، مگر راہ راست نہیں دکھائی تھی (حالانکہ وہ قوم کو راہ راست دکھانے کا مدعی تھا)۔
</item><item>اے بنی اسرائیل! ہم نے تمہیں تمہارے دشمن (کی غلامی کے سلاسل سے) نجات دی (Delivered you from) اور تم سے کوہ طور کے دائیں کنارے (Flank) وعدہ کیا اور تم پر من و سلوٰی 15 نازل کیا۔ حواشی -15 من: نباتاتی غذا کی ایک قسم۔ اور سلوٰی کے معنی ہیں: بٹیر (Quails)۔
</item><item>ارشاد ہوا: ہم نے جو ماکولات (Edibles) تمہیں عطا کی ہیں، ان میں سے پاکیزہ و صحت بخش (Pure and wholesome) چیزیں کھائو، لیکن اس میں حد سے نہ گزرنا (یعنی مساوی حق پیداوار یا حق معلوم کو ملحوظ رکھنا اور اس سے دوسروں کو محروم نہ کرنا)، ورنہ (میرے قانون مجازات کی رو سے) تم پر میرا قہر ٹوٹے گا (You shall incur my wrath)۔ یاد رکھو! جس پر میرا قہر ٹوٹا، وہ برباد ہوا۔
</item><item>لیکن جو لوگ توبہ کریں، یعنی ظلم و جرم کے ارتکاب پر نادم ہو کر ان سے باز رہنے کے عزم مصمم کے ساتھ مجھ سے مغفرت کیلئے رجوع کریں اور ایمان لائیں، نیز عدل و احسان، اصلاح و توازن آفرینی اور فلاح و بہبود کے کام کریں، پھر راہ راست بھی اختیار کریں تو میں ان کیلئے نہایت مغفرت کرنے والا، یعنی ان کی سیآت محو کرنے اور ان سے ان کو تحفظ فراہم کرنے والا ہوں۔
</item><item>ارشاد ہوا: اچھا یہ بتائو اے موسیٰ! کیا شے تمہیں اپنی قوم سے پہلے جلد لے آئی؟
</item><item>(موسیٰ نے) عرض کیا: ’’وہ چونکہ میرے پیچھے پیچھے آ رہے ہیں، لہٰذا میرے پروردگار! میں نے تیری طرف آنے میں اس لئے عجلت کی کہ تیری رضا حاصل کرنے میں سبقت لے جائوں (یعنی ’’سابقوں‘‘ میں سے ہو جائوں)۔
</item><item>ارشاد ہوا: (تمہاری اس عجلت کا نتیجہ ہے کہ) ہم نے (اپنے قانون تدبیری و حکمت کے مطابق) تمہارے افراد قوم کو تمہارے پیچھے (سان چڑھانے کی خاطر) آزمائش میں ڈال دیا، لیکن سامری نے انہیں راہ راست سے بھٹکا دیا (Has misled them)۔
</item><item>(یہ سن کر) موسیٰ عالم غیظ و تاسف (In a state of anger and sorrow) میں قوم کی طرف لوٹے اور انہیں مخالف کرکے کہا: ’’اے برادران قوم! کیا تمہارے پروردگار نے ایک وعدہ جو حسین وعدہ ہے، نہیں کیا تھا؟ کیا اس عہد کی مدت تمہیں مدید (Too long) محسوس ہوئی یا تم نے چاہا کہ تم پر تمہارے پروردگار کا عذاب ٹوٹ پڑے کہ تم نے میرے وعدے (Tryst) کی خلاف ورزی کی؟
</item><item>انہوں نے جواب دیا: ’’ہم نے ارادۃً آپ سے وعدہ خلافی نہیں کی، بلکہ ہوا یہ کہ ہم (قبطی) قوم کے زیورات کا بوجھ اٹھائے ہوئے تھے، ان کو (آگ میں) ڈال دیا، جیسا کہ سامرجی نے تجویز کیا تھا۔
</item><item>پھر اس (سامری) نے (حاملان زیورات) کیلئے ایک گو سالہ (Calf) خراد ڈالا، جس کے پیکر سے گائے ایسی آواز نکلتی تھی (جیسے باجا وغیرہ وغیرہ سے نکلتی ہے)۔ یہ دیکھ کر (فریب خوردہ) لوگوں نے کہنا شروع کر دیا کہ ’’یہی‘‘ تو تمہارا معبود ہے اور موسیٰ کا معبود بھی ’’یہی‘‘ ہے، جسے وہ بھول گیا ہے۔‘‘
</item><item>کیا انہوں نے غور نہیں کیا کہ وہ گو سالہ ان کی کسی بات کا جواب نہیں دیتا اور نہ انہیں نقصان پہنچانے کا اختیار رکھتا ہے اور نہ نفع پہنچانے کا؟
</item><item>دیکھو! ہارونؑ نے پہلے ہی ان کو بتا دیا تھا کہ ’’اے برادران قوم! یقین جانو کہ اس سے تمہاری آزمائش کی جا رہی ہے اور تمہارا پروردگار بے انتہا محبت و شفقت، احسان و کرم اور رحم و فضل کرنے والا ہے، لہٰذا میرا اتباع کرو اور میرا کہا مانو!
</item><item>انہوں نے جواب دیا: ’’ہم ہرگز اس کی پرستش سے باز آنے کے نہیں، یہاں تک کہ موسیٰ ہمارے پاس واپس آ جائیں۔
</item><item>(چنانچہ موسیٰؑ آئے تو) انہوں نے پوچھا: ’’اے ہارون! جب تم نے انہیں راہ راست سے بھٹکتے دیکھا تو کس چیز نے تمہیں روکا؟
</item><item>کہ تم میرا اتباع نہ کرو؟ (یعنی انہیں بت پرستی کی قرار واقعی سزا نہ دو)۔ کیا تم نے (دانستہ) میری نافرمانی کی ہے؟
</item><item>(ہارونؑ نے صفائی پیش کرتے ہوئے) کہا: اے جان برادر! میری ڈاڑھی اور سر کے بال نہ نوچو! میں نے (اس خیال سے انہیں سزا دینے سے گریز کیا کہ) مبادا تم مجھ سے کہو کہ ’’تم نے بنی اسرائیل میں تفرقہ ڈال دیا اور میرے فیصلے کا انتظار نہ کیا۔‘‘
</item><item>اب موسیٰ نے (سامری سے) پوچھا: ’’اے سامری! بتا تو نے ایسا کیوں کیا تھا؟‘‘
</item><item>اس نے جواب دیا: ’’میں نے (اللہ) کے رسول 16 کے کلام میں وہ چیز دیکھی جو انہیں نظر نہ آئی، چنانچہ میں نے اسے مضبوطی سے تھام لیا 17۔ پھر میں (شیطان کی وسوسہ اندازی کے سبب) اس سے دستبردار ہو گیا، نیز میرے نفس امارہ نے (شیطان سے مل کر جمالیاتی فریب کاری سے) مجھے یہ فعل خوشنما کرکے دکھایا (نتیجتاً، میں آزری، یعنی بت گری و بت پرستی اور اس کی تلقین کرنے لگا)۔ حواشی -16 جیسا کہ بادشاہ سے بات کرتے وقت ازراہ تعظیم کہا جاتا ہے: ’’بادشاہ سلامت کے کلام میں۔‘‘ -17 فقبضت قبضۃ من اثر الرسول اور واعتصموا بجبل اللہ (آل عمران 103:3) مترادف المعانی محاورے ہیں۔
</item><item>موسیٰؑ نے سامری سے کہا: ’’جا! دور ہو جا! (تیرے جرم آزری کی سزا دنیا میں یہ ہے کہ) تو یہ کہنے پر مجبور ہو گا کہ ’’(میں اچھوت ہوں) مجھے ہرگز نہ چھونا (Touch me not)۔ (اللہ تعالیٰ کے قانون مجازات و معدلت کے مطابق، آخرت میں تیرے لئے) مواخذہ کا وقت متعین ہے جو تجھ سے کسی طرح ٹلے گا نہیں۔اب دیکھ اپنے (خود ساختہ) معبود کا حشر، جس کی پرستش میں تو برابر لگا ہوا تھا۔ ہم اسے جلا کر راکھ کر دیں گے اور اسے دریا برد کر دیں گے۔
</item><item>یقینا تمہارا معبود و حاکم صرف اللہ تعالیٰ ہے۔ اس کے سوا کوئی اور معبود و حاکم نہیں؟ اس کا علم کل اشیاء کو محیط ہے، یعنی دونوں جہانوں کی کل مرئی و غیر مرئی (Visible and invisible) اشیاء اس کے علم میں ہیں۔
</item><item>(ہمارے نبیؐ!) اسی طرح ہم گزشتہ سرگزشتوں میں سے (بعض) آپ کو سناتے ہیں (Recount to you) اور ہم نے اپنے پاس (یعنی فضل) سے آپ کو ذکر (Reminder) یعنی قرآن عطا کیا ہے۔
</item><item>جو شخص اس (قرآن) سے رو گردانی کرے گا، 18 اسے روز قیامت (اللہ تعالیٰ کے قوانین مجازات وسعی و اکتساب کے مطابق اس جرم کا) بارگراں اٹھانا پڑے گا (Will have to bear a heavy burden) حواشی -18 قرآن حکیم سے رو گردانی کا ایک مطلب یہ ہے کہ نہ تو اس کی تلاوت کو اور نہ اسے سمجھنے کیلئے اس میں تفکر بالحق کرنے کو اپنا معمول بنانا۔ دوسرے، اس کی آیات و اصطلاحات اور دیگر مسائل میں اختلاف کی صورت میں قرآن عظیم کے بجائے روایات، سادات و اکابر کے اقوال و تفاسیر وغیرہ وغیرہ سے رجوع کرنا اور اس طرح اسے قول فیصل سمجھنا نہ فرقان، یعنی صیر فی حق و باطل۔
</item><item>ایسے لوگ (اس عذاب میں) ہمیشہ رہیں گے اور یہ بار گراں قیامت کے روز ان کیلئے بڑا ہی بھیانک (اور اذیت ناک) ہو گا۔
</item><item>اس روز (عالم برزخ کے) صوری پیکروں میں انفاخ کے ذریعے جان ڈالی جائے گی 19 اور مجرموں کو اس روز جمع کریں گے تو ان کی آنکھیں پتھرائی ہوئی ہوں گی۔ حواشی -19 جیسے مثال کے طور پر، اللہ تعالیٰ بچوں میں ان کی مائوں کے پیٹوں میں اپنے انفاخ روح کے ذریعے جان ڈالتا ہے اور صور جمع ہے صورت کی۔ عالم بزرخ میں انسان ایسے صوری پیکر کی طرح ہوتا ہے، جیسے عالم رویا میں۔
</item><item>وہ آپس میں چپکے چپکے کہتے ہوں گے کہ ہم تم تو (عالم برزخ میں) صرف ہفتہ عشرہ 20 ہی ٹھہرے ہوں گے۔ حواشی -20 جیسے اُردو کا محاورہ ہے: ’’چار دن کی چاندنی پھر اندھیری رات ہے۔‘‘
</item><item>ارشاد ہوا: ہمارے علم میں ہے جو وہ اس روز باتیں کریں گے۔ ان میں سے جو لوگ بہتر اندازہ کرنے والے ہوں گے، کہیں گے: ’’ہم اور تم وہاں زیادہ سے زیادہ ایک روز ہی ٹھہرے ہوں گے۔‘‘
</item><item>اور (اے نبی آخرؐ!) یہ لوگ آپ سے پہاڑوں سے متعلق استفسار کرتے ہیں (کہ قیامت کو ان کا کیا بنے گا؟) بتا دیجئے کہ میرا پروردگار انہیں دھول بنا کر برباد کر دے گا۔
</item><item>پھر ان کو ہموار اور صفا چٹ میدان بنا چھوڑے گا۔
</item><item>نہ تم اس میں ٹیڑھ میڑھ دیکھو گے اور نہ اونچ نیچ۔
</item><item>اس روز سب لوگ منادی کے پیچھے ہو لیں گے، کسی کو کجروی کی مجال نہ ہو گی اور آوازیں (رب) رحمن کے حضور پست ہو جائیں گی، سناٹا ایسا ہو گا کہ قدموں کی آہٹ کے سوا کوئی آواز سنائی نہ دے گی۔
</item><item> اس روز شفاعت یا سفارش کسی کے کام نہ آئے گی (Intercession will be of no avail to anyone)، اس کے سوا جسے (رب) رحمن اجازت دے اور اس کی بات سننا پسند کرے۔
</item><item>اللہ تعالیٰ کے علم میں ہے جو انہوں نے آگے بھیجا ہے اور جو (دنیا میں) اپنے پیچھے چھوڑا ہے، مگر وہ اپنے علم سے اس کا احاطہ نہیں کر سکتے (But they cannot encompass it)۔
</item><item>اللہ تعالیٰ کے علم میں ہے جو انہوں نے آگے بھیجا ہے اور جو (دنیا میں) اپنے پیچھے چھوڑا ہے، مگر وہ اپنے علم سے اس کا احاطہ نہیں کر سکتے (But they cannot encompass it)۔
</item><item>بخلاف اس کے، جو شخص عدل و احسان، فلاح و بہبود اور اصلاح و توازن گر کا م کرے گا اور مؤمن بھی ہو گا تو اسے نہ تو نا انصافی کا اندیشہ ہو گا اور نہ حق تلفی کا۔
</item><item>دیکھو! اس خاطر ہم نے اس (ذکر) کو قرآن عربی کی صورت میں (بذریعہ وحی) اتارا ہے اور اس میں تنبیہات (Warnings) کو (مختلف اسالیب میں) بار بار دہرایا ہے تاکہ وہ (لوگ) راہ راست اختیار کریں اور کجروی سے بچیں یا ان میں عبرت پذیری پیدا کرے۔
</item><item>یقینا اللہ عالی مرتبت۔ حقیقی بادشاہ ہے۔ دیکھئے (میرے نبیؐ!) اس سے پیشترکہ آپ پر وحی (و تنزیل کا سلسلہ) مکمل ہو، آپ قرآن پڑھنے میں عجلت نہ کریں اور دعا مانگتے رہیں کہ پروردگارا: میری شخصیت میں علم سے وسعت و رفعت پیدا کر دے (یا مجھے علم کی قوت زیادہ سے زیادہ عطا کرتے رہنا!)۔
</item><item>دیکھو! آج سے بہت پہلے ہم نے آدم سے عہد لیا تھا: 21 چنانچہ وہ بھول گیا، لیکن ہم نے اس میں عزیمت نہ پائی۔ 22 حواشی -21 عہد یہ لیا تھا کہ آدم ہر حال میں احکام الٰہیہ پر عمل کرے گا اور ان سے روگردانی نہیں کرے گا۔ -22 لیکن اس نے ارادۃً حکم عدولی نہیں کی تھی۔
</item><item>جب ایسا ہوا کہ ہم نے ملائکہ کو حکم دیا کہ آدم کو سجدہ کرو، یعنی اس کی علمی استعداد و فضیلت اور استحقاق خلافت کو تسلیم کرو تو سب نے اسے تسلیم کر لیا، مگر ابلیس 23 نے ایسا نہیں کیا، اس نے (اللہ تعالیٰ کا حکم) ماننے سے انکار کر دیا۔ حواشی -23 ابلیس اگرچہ جنوں میں سے تھا اور ملائکہ کے برعکس اسے فکر و عمل کی آزادی حاصل تھی، لیکن اللہ تعالیٰ نے اپنے قانون انعام و فضل کے مطابق اسے ملائکہ کے زمرے میں شامل کر لیا تھا۔
</item><item>دیکھو! ہم نے (ازراہ تنبیہ) کہا تھا: ’’اے آدم! (یاد رکھو!) یہ ابلیس تمہارا اور تمہاری زوجہ کا دشمن ہے۔ ایسا نہ ہو کہ یہ تمہیں (اس خود رو، گھنے اور ثمرور) باغ سے باہر نکال دے تو تمہیں (روزی کمانے کیلئے) محنت و مشقت کرنا پڑے۔
</item><item>اس میں (خود رو ثمرور اور گھنٹے درختوں کی بہتات کے سبب) تمہیں نہ تو بھوک ستاتی ہے اور نہ تم بے سایہ ہی ہو۔24 حواشی -24 قرآن حکیم نے تعری کے لفظ اور اس کے دو مشتقات کو بے سایہ جگہ کے معنی میں استعمال کیا ہے (الصفت 145:37 اور القلم 49:68)۔ اس لفظ کی وضاحت قرآن حکیم نے اپنے معمول کے مطابق اگلی ہی آیت میں خود کر دی ہے۔
</item><item>نیز (اس میں آب رواں اور سایہ کی فراوانی کے سبب) تمہیں نہ تو پیاس لگتی ہے اور نہ سورج کی دھوپ ہی تمہیں ستاتی ہے۔
</item><item>لیکن شیطان 25 نے اسے وسوسے میں ڈال دیا اور کہا: ’’اے آدم! کیا تو چاہتا ہے کہ میں تجھے ہمیشہ رہنے والے مزرع جنسی 26 (Lasting sex farm) اور لازوال بادشاہت (یعنی خلافت) کا پتا بتائوں؟ حواشی -25 اللہ تعالیٰ نے ابلیس کو یہاں شیطان اس لئے کہا ہے کہ اس نے شیطنت کا مظاہرہ کیا تھا۔ -26 اللہ تعالیٰ نے عورت کو مرد کی کھیتی (حرث) سے تعبیر کیا ہے۔ نساء کم حرت لکم (البقرۃ 233:2) تمہاری بیویاں تمہاری (جنسی) کھیتیاں ہیں۔
</item><item>آخرکار، دونوں اس جنسی لذت (Sexual pleasure) سے آشنا ہو گئے تو ان میں عورات یا جنسی اعضا (Sex organs یا Private parts) کی بے پردگی کا شعور پیدا ہو گیا اور وہ ان کو چھپانے کیلئے ان پر باغ کے پتے چسپاں کرنے لگے۔ اس طرح آدم 27 سے اپنے پروردگار کی نافرمانی سرزد ہو گئی تو وہ راہ راست سے دور ہو گیا۔ حواشی -27 مفصلۂ بالا آیات سے استنباط کر سکتے ہیں کہ پہل آدم نے کی تھی، اگرچہ اس جنسی فعل میں اس کی زوجہ برابر کی شریک تھی۔
</item><item>پھر (آدم نے توبہ کی تو) اس کے پروردگار نے اسے برگزیدہ بنا لیا اور اس سے رجوع برحمت کیا اور اسے راہ راست پر لگا دیا۔
</item><item>ارشاد ہوا: ’’تم سب (یعنی آدم، اس کی بیوی اور دیگر اہل باغ سب کے سب) اس (باغ) سے نکل جائو، تم میں سے بعض، بعض کے دشمن ہوں گے۔ یاد رکھو! جب میری طرف سے تمہارے (یعنی تمہارے اور تمہاری نسل کے) پاس میری (کتاب) ہدایت (Guidance) آئے تو جو لوگ میرے قوانین و احکام اور تعلیمات و ہدایات کے مطابق زندگی کریں گے، وہ نہ تو جنت کی راہ راست کو گم کریں گے اور نہ کرب میں مبتلا ہی ہوں گے (Nor will they fall into anguish۔
</item><item>لیکن جو شخص میرے ذکر (یعنی کلام یا احکام و ہدایات) سے رو گردانی کرے گا تو اس کے نتیجے میں، اس پر عرصہ حیات تنگ ہو جائے گا اور روز قیامت ہم اسے نابینا یا اندھا اٹھائیں گے (We will raise him up blind)۔
</item><item>وہ (حیرت سے) عرض کرے گا: ’’میری پروردگار! تو نے مجھے نابینا کیوں اٹھایا ہے، حالانکہ میں تو (دنیا میں) بینا تھا؟‘‘
</item><item>ارشاد ہو گا: اس بناء پر کہ تیرے پاس ہمارے قوانین و احکام آئے تو تو نے ان کو نظر انداز کر دیا تھا، اب اسی طرح تجھے نظر انداز کیا جا رہا ہے (You are being ignored today) 28۔ حواشی -28 ان آیات میں یہ اصل مضمر ہے کہ کلام الٰہی نور ہوتا ہے، جس کے احکام پر عمل کرنے سے انسان کا حسی۔ قلبی نظام فعال و منور بنتا ہے، لہٰذا جو شخص ایسا نہیں کرتا تو اس کا یہ باطنی نظام معطل و بے نور ہو جاتا ہے۔
</item><item>دیکھو! جو شخص حدود الٰہی سے تجاوز کرتا ہے اور اپنے پروردگار کے قوانین و احکام کو تسلیم بالیقین نہیں کرتا ہم (اپنے قوانین مجازات اور سعی و اکتساب کے مطابق) ایسا ہی بدلہ دیتے ہیں (یعنی اس کا حسی۔ قلبی نظام و بے نور کر دیتے ہیں)۔ لیکن اس کیلئے آخرت کا عذاب از بس کربناک (Severe and agonizing) اور نہایت دیرپا (Most enduring) ہو گا۔
</item><item>کیا (یہ تاریخی واقعیت) ان (مشرک) لوگوں کو راہ راست پر لانے کیلئے کافی نہیں ہوئی کہ ان سے پہلے کتنی اقوام (عالم) کو ہم (اپنے قانون مجازات اور تعجیل و امہال کے مطابق) تباہ و برباد کر چکے ہیں، جن کے دیار میں وہ چلتے پھرتے ہیں۔ بلاشبہ (ان آثار میں) اہل عقلم سلیم کیلئے عبرت آموز و بصیرت افروز دلائل ہیں۔
</item><item>دیکھو! اگر تمہارے پروردگار (کے قانون تعجیل و امہال کے مطابق) ایک بات طے نہ ہو چکی ہوتی (اور مہلت کیلئے) ایک میعاد مقرر نہ ہو چکی ہوتی تو ان پر عذاب مسلط ہو کر رہتا۔
</item><item>لہٰذا (اے نبیؐ!) یہ (مشرک) لوگ جو (رنج دہ) باتیں کرتے ہیں، انہیں برداشت کرو اور سورج نکلنے سے پہلے اور اس کے غروب ہونے سے پہلے اپنے پروردگار کی تعریف و تشکر کے ساتھ اس کی تقدیس و تنزیہ کرتے رہو، نیز رات کے حصوں میں بھی اور دن کے کناروں میں بھی اس کی تقدیس و تنزیہ کرتے رہو تاکہ تم مطمئن و خوش رہو۔ 29 حواشی -29 لعلک ترضی: یہ جملہ اپنی معنویت کی وسعت و اہمیت کی بناء پر اعجازات قرآن میں سے ہے۔ اس کی احسن و اکمال تفسیر قرآن حکیم نے اپنے معمول کے مطابق خود ہی کر دی ہے: ٭ وَلَا یایھا النفس المطمنۃo ارجعی الی ربک راضیۃ مرضیۃo فادخلی فی عبدیo وادخلی جنتیo (الفجر 30-27:89) اے مطمئن نفس! اپنے پروردگار کے پاس لوٹ آ (اس لئے کہ تو دنیا میں اپنے پروردگار سے رجوع کرنے والا تھا اور اس کی عطا سے خوش تھا، آج بھی) تو اس سے خوش ہے اور وہ تجھ سے خوش ہے۔ لہٰذا میرے بندوں میں شامل ہو جا اور میری جنت میں داخل ہو جا۔
</item><item> دیکھو! ہم نے ان مختلف قسم کے لوگوں کو دنیوی زندگی کا جو سامان شان و شوکت (مثلاً مال و منال اور اقتدار وغیرہ وغیرہ، چند روزہ) استفادہ کرنے کیلئے دیا ہے، اسے بنگاہ رشک نہ دیکھو، کیونکہ اس سے انہیں امتحان میں ڈالا گیا ہے، اصل یہ کہ تمہارے پروردگار کی عطا (Bounty) احسن (Best) بھی ہے اور پائیدار (Lasting) بھی۔
</item><item>دیکھو! اپنے اہل و عیال کو صلوٰۃ قائم کرنے کا حکم دیتے رہو اور خود بھی اس پر قائم و دائم رہنا۔ ہم تم سے روزی (Sustenance) نہیں چاہتے (کیونکہ خود ہمارے محتاج و سائل ہو اور) ہم خود تمہیں روزی دینے والے ہیں۔ یاد رکھو! عاقبت، یعنی جنت کی اخروی زندگی تقوی، کیلئے ہو گی، یعنی ان کیلئے ہے، جن کو اس کی طلب و جستجو ہو گی۔
</item><item>دیکھو! یہ (کفار) مطالبہ کرتے ہیں کہ یہ (نبی آخرؐ!) ہمارے لئے کیوں اپنے پروردگار کا کوئی معجزہ لے کر نہیں آتا۔ (ان سے پوچھو!) کیا (اس مطالبے کے جواب میں) ان کو واضح و محکم دلیل نہیں پہنچی جو اگلی کتابوں میں موجود ہے؟
</item><item>دیکھو! اگر ہم اس (قرآن کے نزول) سے پہلے ان لوگوں کو (ان کے کفر کی پاداش میں، اپنے قانون مکافات عمل کے مطابق) اذیت دے کر ہلاک کر دیتے تو پھر شکوہ کرتے: ’’پروردگارا! تو نے ہمارے پاس (اپنا) رسول کیوں نہیں بھیجا تاکہ ہم ذلیل و خوار ہونے سے پہلے تیرے قوانین و احکام اور ہدایات و تعلیمات کے مطابق سفر زندگی کرتے؟‘
</item><item>(میرے نبیؐ!) آپ انہیں بتا دیں کہ (ہم اور تم) سب (نتیجہ اعمال کے ظہور کے) منتظر ہیں، لہٰذا انتظار کرو۔ تمہیں جلد معلوم ہو جائے گا کہ کون راہ راست کے مشتاق رہرو ہیں اور کون اپنی منزل مقصود پر پہنچنے والے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item> (ارشاد ہوا:) بنی نوع انسان (Mankind) کے محاسبہ (اعمال: (Reckoning) کا وقت آ پہنچا ہے1، لیکن وہ نشہ تغافل میں سرشار (اللہ تعالیٰ کے قوانین و احکام سے) رو گردانی کئے جا رہے ہیں (اس لئے کہ وہ ایمان بالآخرت نہیں رکھتے، یعنی انہیں روز قیامت کا یقین ہے نہ اپنی نشاۃ ثانیہ کا اور نہ حساب و جزا کا خوف ہی ہے)۔ حواشی -1 انسان کیلئے زمانے (Time) کی حیثیت اضافی (Relative) ہے، لہٰذا مرنے کے بعد لاکھوں، کروڑوں برس عالم برزخ میں رہنے کے بعد جب انسان بروز قیامت دوبارہ زندہ کیا جائے گا تو اسے ایسا محسوس ہو گا جیسے وہ دو ایک روز عالم بزرخ میں رہا ہو گا۔ اس لحاظ سے اس کیلئے وقت حساب قریب ہے۔
</item><item>جب بھی ان کے پاس ان کے پروردگار کی طرف سے کوئی تازہ یاد دہانی (Fresh reminder) آتی ہے تو وہ اسے تفنن طبع کے طور پر سنتے ہیں (They listen in as in jest)۔
</item><item>اس وقت ان کے دل و دماغ عارضی مشاغل میں لگے ہوتے ہیں اور یہ ظالم راز دارانہ انداز میں مشورے کرتے اور کہتے ہیں: ’’دیکھو! یہ شخص (یعنی پیغمبر اعظم و آخرؐ) تو تمہاری طرح ہی کا ایک انسان (Mortal) ہے۔ پھر کیا تم دیدہ و دانستہ اس کی سحر بیانی (Fascinating rhetoric) میں پھنسو گے؟‘‘
</item><item>(انہیں سرگوشیاں کرتے دیکھ کر، پیغمبر اعظم و آخرؐ، ان سے تنبیہاً) کہتے ہیں: (تم راز دارانہ باتیں کرو یہ کھلی کھلی، سن لو کہ) ’’میرا پروردگار تو آسمان اور زمین میں جو بات بھی ہوتی ہے اسے خوب جانتا ہے، کیونکہ وہ سب کچھ سننے والا۔ سب کچھ جاننے والا ہے۔‘‘
</item><item> (یہ سن کر ظالم) کہتے ہیں کہ واقعہ یہ ہے کہ (قرآن تو) پراگندہ خواب و خیال کا پلندا ہے (It is a medley of dreams)، جو محض اس کا طبع زاد ہے، اس لئے کہ یہ (نبیؐ) مبالغہ آمیز تخیلات و تصورات موزوں کرنے والا شاعر ہے۔ (اگر وہ سچا نبی ہے تو) پھر گزشتہ رسولوں کی طرح وہ بھی ہمارے پاس کوئی اعجازی نشانی (Miraculous token) لاکر دکھائے۔
</item><item>ان لوگوں سے پہلے ہم (اپنے قوانین مجاات اور تعجیل و امہال کے مطابق) متعدد قوموں کو نیست و نابود کر چکے ہیں (انہوں نے اپنے اپنے نبی سے معجزہ دکھانے کا مطالبہ کیا تھا، جو پورا کر دیا گیا، لیکن) وہ ایمان نہیں لائے تھے، (تو کیا یہ معجزہ دیکھ کر) ایمان لائیں گے؟ (یعنی نہیں لائیں گے)۔
</item><item> (اے پیغمبرؐ! ان لوگوں کو بتا دیجئے) کہ) ہم نے آپ سے پہلے آپ ہی کے مانند صرف مردوں ہی کو ان کی طرف رسول بنا کر بھیجا تھا اور انہیں اپنی وحی (و تنزیل) سے مشرف کیا تھا۔ چنانچہ اگر تم اس (تاریخی واقعیت) کا علم نہیں رکھتے تو اہل کتاب یا اہل علم سے دریافت کر لو!‘‘
</item><item>نیز ہم نے ان کے تن بدن ایسے نہیں بنائے تھے کہ (انہیں بھوک پیاس نہ لگتی ہو اور) وہ کھاتے پیتے نہ ہوں (That they coul dispense with food and drink) اور نہ وہ دنیا میں ہمیشہ زندہ رہنے والے ہی تھے (یعنی المر: Immortal نہ تھے)۔
</item><item>انجام کار، ہم نے انہیں جو نوید (فلاح) دی تھی، اسے پورا کر دیا اورا نہیں اور ان کو بھی (جو ان کے پیروکار تھے) ہم نے اپنے (قوانین فلاح و مشیت و حکمت کے مطابق عذاب سے) بچا لیا، لیکن اپنے آپ پر ظلم کرنے والوں کو (اپنے قوانین مجازات اور تعجیل و امہال کے مطابق) تہس نہس کر دیا۔
</item><item>(اے بنی نوع انسان!) ہم نے یہ کتاب تم پر، یعنی تمہارے لئے نازل کی ہے، اس میں تمہارا ہی بیان ہے2۔ کیا تم سوچتے سمجھتے نہیں ہو؟ حواشی -2 مطلب یہ ہے کہ قرآن عظیم اللہ تعالیٰ کی ’’کتاب الا نسان‘‘ ہے، یعنی اس کا موضوع ’’انسان‘‘ ہے اور اس کے تمام قوانین و احکام اور تعلیمات و ہدایات ہر زمان و مکان کے انسان کیلئے ہیں۔
</item><item>اصل یہ ہے کہ ہم نے کتنی ہی بستیوں کے مکینوں کو (اپنے قوانین مجازات و فلاح کے مطابق) تہس نہس کر دیا (Perished)، جو اپنے اور دوسروں کے انسانی حقوق غصب و سلب کرنے اور شرک و تکذیب حق کرنے والے تھے۔ پھر ان کے بعد ہم (اپنے قانون استبدلال و استخلاف کے مطابق) ایک اور قوم کو ان کی جگہ عرصہ حیات میں لے آئے۔
</item><item>چنانچہ جب ان ظالموں نے اپنے آپ کو ہمارے قانون مجازات کی گرفت میں آتے دیکھا تو افراتفری میں لگے راہ فرار اختیار کرنے۔
</item><item>(انہوں نے صدائے غیبی سنی کہ اب) بھاگو نہیں! اپنے سامان طرب انگیز (Exciting mirth) اور گھروں (Dwellings) کو لوٹ آئو، شاید کہ تم سے (لوگ عذاب آنے کا سبب) پوچھیں!
</item><item>(عذاب دیکھا) پکار اٹھے: ’’ہائے! ہماری شامت اعمال! (Oh! woe to us) ہم واقعی اپنے آپ اور دوسروں پر ظلم کرنے والے تھے۔‘‘
</item><item>وہ اسی طرح واویلا کرتے رہے کہ ہم نے (اپنے قوانین مجازات اور امہال و تعجیل کے مطابق) ان کو کٹی ہوئی کھیتی کو بجھی ہوئی راکھ (Ashes) کی طرح کر دیا۔
</item><item>(ارشاد ہوا) غور کرو کہ ہم نے آسمان و زمین اور جو کچھ ان کے درمیان ہے طفنن طبع کے طور پر بے مقصد تخلیق نہیں کیا ہے (بلکہ یہ سب تخلیق بالحق 3 ہیں)۔ حواشی -3 تخلیق بالحق کا مطلب ہے: سماوی کرے اور ارضی کرہ سب افادی و جمالیاتی اور غایتاتی اقدار کے ساتھ بتدریج چھے ادوار میں پیدا کئے گئے ہیں۔
</item><item>بالفرض، اگر ہم کوئی مشغلہ (Pastime) اختیار کرنا ہی چاہتے تو اپنے پاس یعنی اپنے عالم دہر یا لامکان ہی میں اختیار کر لیتے، بشرطیکہ ہم ایسا کرنے والے ہوتے تو!4۔ حواشی -4 رب جلیل و سبحان کا ارشاد ہوا کہ ’’ہمیں کیا پڑی تھی کہ ہم ایسا عظیم و اعجازی تخلیقی کارنامہ بے مقصد چھے ایام یا ادوار میں سرانجام دیتے اور ہر یوم یا دور پچاس ہزار سال یا اس سے زیادہ مدت کو محیط تھا۔ ہم نے کوئی مشغلہ اختیار کرنا ہی تھا تو آناً فاناً اپنے عالم دہر میں کر لیتے۔ لیکن ایسا کرنا، ہمارے شایان شان نہ تھا۔
</item><item>(ارشاد باری تعالیٰ ہوا، اے ظالمو! یہ کائنات تخلیق بالباطل نہیں، بلکہ تخلیق بالحق ہے اور ہمارا قانون مشیت و حکمت یہ ہے کہ اس رزم حق و باطل میں) ہم باطل (کی ہر شکل، جیسے جھوٹ، بہتان وغیرہ وغیرہ) کو سچ کی مار مارتے ہیں تو وہ اس کا کچومر نکال دیتا ہے (It crushes it)، نتیجتاً وہ نابود ہو جاتا ہے۔ تم نے (اے باطل پرستو! آخر) تباہ ہونا ہے اپنی ان جھوٹی) باتوں کی پاداش میں جو تم (اللہ سبحانہ و تعالیٰ اور اس کی تخلیق بالحق سے متعلق) بیان کرتے ہو۔
</item><item>یاد رکھو! جو کچھ آسمانوں اور زمین میں ہے، اسی کیلئے ہے، یعنی اللہ کی ملک ہے اور اس کے جمالیاتی۔ تخلیقی شاہکاروں کے تمتع کیلئے ہے اور جو (فرشتے اور روح وغیرہ وغیرہ) اس کے پاس، یعنی عالم دہر میں ہیں اس کے احکام بجا لانے میں اپنی کسر شان نہیں سمجھتے اور نہ ایسا کرنے میں اکتاتے ہی ہیں (Neither feel boredom)۔
</item><item>وہ شب و روز اس کی تقدیس و تمجید اور تنزیہ کرتے رہتے ہیں اور مضمحل نہیں ہوتے (Never flag)۔
</item><item>کیا انہوں نے (اپنے لئے) زمین سے ایسے معبود (Deities) ٹھہرا لئے ہیں، جو مردوں کو زندہ کرتے ہیں 5۔ (Who resuscitate the dead)۔ حواشی -5 اس میں مشرکوں، یعنی اصنام پرستوں کیلئے چشم کشاو عبرت انگیز طنز ہے جو زندہ یا بے جان ارضی ہستیوں (Earthly beings) کو اپنے معبود بنا لیتے ہیں۔
</item><item>(اے ظالم و جاہل مشرکو! غور کرو کہ) اگر آسمان و زمین میں اللہ کے سوا اور معبود بھی ہوتے تو (ان کا نظام بگڑ جاتا اور) وہ درہم برہم ہو جاتے (Were disordered)۔ اللہ، مالک تخت فرمانروائی ان باتوں اور روایتوں سے پاک و منزہ ہے جو وہ اس سے منسوب کرتے ہیں (Ascribe to Him)۔
</item><item>وہ جو کرتا ہے، اس کیلئے (کسی کے سامنے) جوابدہ (Answerable) نہیں، بلکہ یہ لوگ خود اپنے (افعال کیلئے میرے سامنے) جوابدہ (Accountable) ہیں۔
</item><item>ذرا دیکھو تو سہی! ان لوگوں نے اللہ کے سوا جو معبودان (باطلہ False deities=، اپنے لئے) ٹھہرا لئے ہیں، ان سے کہو ’’(ان کو معبودیت کے ثبوت اور اپنی عبادت کے جواز میں) کوئی دلیل قاطع پیش کرکے تو دکھائو! یہ تو (توحید الوھیت و ربوبیت) کی یاد دہانی (Reminder) ہے، جو میرے عہد کے لوگوں کیلئے بھی ہے اور یہ یاد دہانی میرے عہد کے پہلے لوگوں کیلئے بھی تھی، لیکن اکثر لوگ ’’الحق‘‘، یعنی اس قائم و دائم رہنے والی سچی یاد دہانی کا علم ایقین نہیں رکھتے، اس لئے اسے ماننے سے گریز کر رہے ہیں (Are evading it)۔
</item><item>(اے پیغمبر آخرؐ!) ہم نے آپ سے پہلے جو بھی رسول بھیجا، اسے یقینا یہ وحی کی تھی کہ میرے سوا اور کوئی معبود و حاکم نہیں، لہٰذا فقط میرے ہی قوانین و احکام اور تعلیمات و ہدایات کے مطابق عمل یا سفر زندگی کرو۔
</item><item>اور (سنو ان کی کوتت!6) ’’کہتے ہیں کہ (رب) الرحمن نے اولاد بنا رکھی ہے۔‘‘ پاک و منزہ اور ارفع و بے نیاز ہے وہ ایسی حاجت سے۔ (یہ ظالم و جاہل لوگ جن نبیوں، فرشتوں، دیوی دیوتائوں وغیرہ وغیرہ کو اللہ سبحانہ، و تعالیٰ کی اولاد سمجھتے ہیں) اصل میں وہ سب اس کے مکرم غلام ہیں (Are honoured slaves)۔ حواشی -6 ’’کوتت‘‘ اس مترجم کی اصطلاح ہے، جس کا مطلب ہے من گھڑت، جھوٹی اور مہمل بات یا روایت وغیرہ وغیرہ۔
</item><item>(اور ان کی بندگی و فروتنی کا یہ عالم ہے کہ) وہ بات کرنے میں ہرگز اس، یعنی رب الرحمن پر سبقت یا پہل نہیں کرتے اور اس کے فرمان کے مطابق ہی عمل کرتے ہیں،یعنی اپنے وظائف منصبی (Entrusted functions) سرانجام دیتے رہتے ہیں۔
</item><item>(اللہ سبحانہ، و تعالیٰ کے جن بندوں، مثلاً پیغمبروں، دیوی دیوتائوں اور دیگر برگزیدہ ہستیوں کو ظالموں اور مشرکوں نے اس کے بیٹے اور بیٹیاں سمجھ رکھا ہے) جو ان کے آگے آنا ہے (یعنی ان اعمال کا اجر) اور جو ان کے پیچھے رہ گیا ہے، یعنی ان کے اعمال کے عواقب (Repercussions)، سب کچھ اس کے علم میں ہے (اس لئے کہ صرف اللہ تعالیٰ عالم الغیب و الشھادۃ ہے اور کوئی نہیں ہے) اور وہ ہرگز کسی کی شفاعت نہیں کر سکتے، بجز اس کے جس کے متعلق ایسا کرنا اللہ تعالیٰ کو منظور ہو، نیز اس لئے بھی کہ وہ خود اس کے قوانین کی خشیت، یعنی گرفت سے سہمے رہتے ہیں 7 (They fear His Law and remain quacky)۔ حواشی -7 وجہ یہ ہے کہ ان میں سے کسی کو بھی اپنی عاقبت اور غیب کا علم نہیں۔
</item><item>فرض محال، ان میں سے کسی نے یہ بڑا بول بولا 8 ہو گا کہ ’’میں بھی اللہ کے سوا معبود و حاکم ہوں‘‘ تو ہم (اپنے قوانین مجازات و معدلت کے مطابق) اسے جہنم کی سزا دیں گے۔ ہم اسی طرح (اپنے قوانین کے مطابق) ظالموں، یعنی مشرکوں کو سزا دیتے ہیں۔ حواشی -8 حال کو ماضی و مستقبل اور ماضی کو حال و مستقبل میں استعمال کرنا، قرآن حکیم کا حسن معمول ہے۔
</item><item>کیا جو لوگ اللہ تعالیٰ کے قوانین و احکام کو تسلیم بالیقین کرنے سے انکار کرتے ہیں، غور کی نظروں سے نہیں دیکھتے کہ سمادی کرے اور ارضی کرہ باہم ملے ہوئے تھے، یعنی وہ ایک بے قیاس دخانی تودہ (An unimaginable gigantic mass) 9 تھے، پھر ہم نے (اپنے قانون فلق و جذبہ پیدائی کے مطابق) اسے (باری باری) شق کرکے علیحدہ علیحدہ کر دیا (We parted it asunder)۔ بعد ازاں، ہم نے ہر زندہ چیز کو پانی (سے معمور زمین میں) سے بنایا۔ کیا وہ (یہ طبیعائی حقیقت (Scientific truth= تسلیم بالیقین نہیں کرتے؟ 10 حواشی-9 الدخان کیلئے دیکھئے فصلت 11:41۔ -10 تفصیل کیلئے دیکھئے مترجم کی کتاب سرگذشت فلسفہ، 38:1 بیعد۔
</item><item>دیکھو! ہم نے زمین میں بھاری بھرکم پہاڑ بنا دیئے (تاکہ ان کی بدولت اس میں استحکام و ثبات پیدا ہو جائے) اور وہ (اپنے اوپر جملہ مخلوقات کے ساتھ) ادھر ادھر ڈولنے نہ پائے (Lest it sway away)، نیز اس میں کشادہ راستے (Broad paths) بھی بنا دیئے تاکہ لوگ اپنی راہ و منزل پائیں۔
</item><item>اور آسمان کو محفوظ چھت بنایا (یعنی اسے نظر کیلئے روک بنایا تاکہ وہ فضا کی لامتناہی وسعتوں میں کھو نہ جائے اور لوگوں کی بینائی جاتی نہ رہے)، اس کے باوجود (حق کور و قلب کور) لوگ اس کی ان اعجازی نشانیوں (کو دیدۂ عبرت نگاہ سے دیکھنے) سے گریز کررہے ہیں (Are evading)۔
</item><item>غور کی نظر سے دیکھو کہ وہی تو ہے جس نے شب و روز اور آفتاب و ماہتاب کو پیدا کیا۔ کل سیارے اپنے اپنے مدار میں تیزی سے گردش کر رہے ہیں (All the planets are floating in their own respective orbits)۔
</item><item>(اے پیغمبر آخرؐ! ان کو بتا دیں کہ) ہم نے آپ سے پہلے کسی بشر یا انسان کو ابدی زندگی (Eternal life) نہیں دی (یعنی کسی انسان کو امر [Imortal] نہیں بنایا11)۔ اگر آپ مر گئے تو کیا یہ کافر ہمیشہ زندہ رہنے والے یا امر ہیں؟ (ہر انسان کی طرح انہوں نے بھی مرنا ہی ہے، پھر وہ کیوں آپ کے مرنے کے خواہاں ہیں؟)۔ حواشی -11 اس آیۂ بصیرت افروز سے ان روایات پرست لوگوں کو اپنے اس عقیدے سے توبہ کرنی چاہئے کہ ’’حضرت عیسیٰ علیہ السلام یا ان کی گوئی برگزیدہ ہستی یا ہستیاں سینکڑوں برس گزرنے کے بعد بھی آسمان میں تن تنہا یا زمین میں زندہ ہیں۔‘‘
</item><item>(اصل یہ ہے کہ) ہر متنفس، یعنی جاندار نے موت کا مزہ چکھنا ہے (Eevery creature is bound to taste death)، (اے بنی نوع انسان!) ہم (اپنے قانون ابتلاء کے مطابق) تمہیں شر یعنی خوف و خطر، مصائب اور زیان مال و جان میں مبتلا کرکے اور خیر، یعنی دنیوی حسنات، جیسے مال و منال، عزت و اقتدار، شہرت و مسرت اور کامیابی وغیرہ وغیرہ تمہیں عطا کرکے (تمہیں تمہارے لیے) آزماتے ہیں (تاکہ تمہیں اپنا تزکیہ نفس کرنے اور اس طرح فلاح پانے کا موقع دیں)۔ بہرحال، تم نے (دنیا میں سفر زندگی کرنے کے بعد) پہنچنا تو ہمارے حضور ہی ہے (اپنے اعمال کا حساب دینے اور اجر لینے کیلئے)۔
</item><item>(اے پیغمبر آخرؐ!) یہ لوگ جو آپ کی رسالت اور اسلام کے نظام حیات کلی کو تسلیم بالیقین کرنے سے انکار کئے جاتے ہیں، جب آپ کو دیکھتے ہیں تو آپ پر پھبتیاں کسنے لگتے ہیں (Mock at you) اور (ایک دوسرے سے طنزاً) کہتے ہیں کہ یہی وہ شخص جو تمہارے معبودوں کی فضیحت کرتا ہے (Who blasphemes against your gods)، حالانکہ خود ان کا یہ حال ہے کہ وہ ’’رحمان‘‘ کا کلام اور صفات سننے سے ابا کرتے ہیں۔
</item><item> (اے ظالم کافر!) یہ درست ہے کہ انسان خلقاً، یعنی فطرۃً عجلت پسند (Hasty) بنایا گیا ہے، لیکن (پھر بھی) تم جلد ی نہ مچائو! 12 میں تمہیں عنقریب اپنی اعجازی نشانیاں دکھائوں گا۔ حواشی -12 یعنی شور نہ مچائو کہ میں تمہیں فوراً اپنی اعجازی نشانی یا معجزہ دکھائوں۔
</item><item>دیکھو تو سہی (ان برخود غلط کافروں کی حماقت! مومنوں سے طنزاً) کہتے ہیں: ’’اگر تم بات کے سچے ہو تو بتائو کہ یہ وعید (عذاب) کب پوری ہو گی؟‘‘
</item><item> کاش! منکر ان حق اس وقت کو جانتے جب نہ تو وہ آتش جہنم کو اپنے چہروں سے اور نہ اپنی پیٹھوں ہی سے دور کر سکیں گے (Couldnot ward off) اور نہ انہیں کسی سے مدد ہی ملے گی (تو وہ یہ بات نہ کہتے)۔ حواشی -13 اس آیۂ تنذیری میں یہ عبرت انگیز طنز ہے کہ کافر جن چہروں اور پیٹھوں کو احکام الٰہیہ سے موڑتے تھے، ان کو جہنم کی آگ سے بچا نہیں سکیں گے، نیز جن ہستیوں کو وہ اپنی مدد کیلئے پکارا کرتے تھے، وہ ان کی ہرگز مدد نہیں کر سکیں گی۔
</item><item>بلکہ (وہ کسی غلط فہمی میں نہ رہیں) عذاب ان پر ضرور آئے گا اور دفعتاً آئے گا اور اور ان کو بھونچکا کر دے گا (Will stupefy them)، پھر وہ نہ تو اسے دور (Repel) ہی کر سکیں گے اور نہ انہیں مہلت ہی دی جائے گی۔
</item><item>دیکھئے! (اے پیغمبر آخرؐ!) آپ سے پہلے بھی رسولوں کے ساتھ تمسخر کیا جا چکا ہے (Have been derided)، مگر جو لوگ مذاق اڑایا کرتے (Scoffers) تھے، وہی (عذاب) جس کا وہ مذاق اڑاتے تھے، ان کو محیط ہو گیا۔
</item><item>ان سے پوچھو! کون ہے جو رات اور دن میں (رب) رحمان (کے قوانین مکافات عمل، طبیعی و مابعد الطبیعی، تعجیل و فلاح وغیرہ وغیرہ) سے تمہیں تحفظ دے سکتا ہے (Can protect you)؟ اصل یہ ہے کہ وہ اپنے پروردگار کے کلام سے لاپروا و دور ہی ہوتے جا رہے ہیں۔
</item><item>کیا ہمارے سوا ان کے اور بھی معبود ہیں جو انہیں ہمارے (قوانین 14 کی گرفت سے بچا سکتے ہوں (Who could shield them from the clutches of Our Laws=؟ وہ تو آپ اپنی مدد بھی نہیں کر سکتے اور نہ انہیں ہمارے قوانین کی گرفت سے انہیں تحفظ ہی مل سکے گا۔ حواشی -14 دیکھئے قوانین الٰہیہ ’’در مقدمہ‘‘ حصہ اوّل۔
</item><item> واقعہ یہ ہے کہ ہم نے (اپنے قانون ابتلاء کے مطابق) انہیں اور ان کے آبائو اجداد یعنی اسلاف کو خوف سروسامان دیا، یہاں تک کہ (اسی حالت میں) ان پر عرصہ دراز گزر گیا (لیکن انہوں نے اس مدت مہلت سے فائدہ نہ اٹھایا)۔ کیا وہ غور کی نظروں سے نہیں دیکھتے کہ ہم (اپنے قانون مجازات اور تعجیل و امہال کے مطابق) ان پر ہر طرف سے دنیا، یعنی عرصہ حیات تنگ کئے جا رہے ہیں؟ کیا وہ (پھر بھی اس زعم باطل میں مبتلا ہیں کہ مومنوں پر) غالب آنے والے ہیں؟
</item><item>(اے پیغمبر آخرؐ! اس حقیقت کا) آپ اعلان کر دیں کہ ’’(اے لوگو!) میں صرف وحی و تنزیل کے ذریعے ہی، یعنی احکام الٰہیہ کے مطابق ہی تمہیں متنبہ کرتا ہوں۔‘‘ لیکن (اصل یہ ہے کہ قلب کے) بہروں، یعنی گوش حق نیوش نہ رکھنے والوں کو تنبیہ کی جائے تو وہ گوش برآواز ہوتے ہی نہیں، یعنی وہ تنبیہ پر کان دھرتے ہی نہیں (تو ان پر خاک اثر ہو گا)۔
</item><item>اگر (ان کے کفر و شرک اور دیگر اعمال سوء کی پاداش میں) تمہارے پروردگار (کے قانون مجازات وغیرہ وغیرہ کے مطابق) انہیں عذاب کی ہوا بھی لگ جائے تو وہ ضرور چلا اٹھیں گے: ’’ہائے، ہماری شامت اعمال! ہم واقعی ظالم، یعنی مشرک و منکران حق اور اپنے آپ کو اہل نار بنانے والے تھے۔‘‘
</item><item>روز قیامت، ہم (اپنے قانون معدلت کے مطابق) بنی نوع انسان کے حسنات و سیآت کا موازن 15 عدل و انصاف کے ساتھ کریں گے اور کسی شخص کی ذرا بھی حق تلفی نہیں ہونے دیں گے۔ چنانچہ اگر کسی کی حسنہ یا سیۂ رائی کے دانہ (Grain of mustard-seed) برابر بھی ہو گی تو ہم اسے بھی حساب میں لے آئیں گے۔ دیکھو! ہم حساب لینے کو کافی ہیں (We suffice for reckoning)۔ حواشی -15 نضع الموازین (ترازو رکھنے) کا مطلب عرب کے محاورے میں دو چیزوں کے درمیان موازنہ کرنا ہوتا ہے۔
</item><item>یقین جانو کہ ہم موسیٰؑ اور ہارونؑ کو ایسی کتاب عطا کر چکے ہیں، جو حق و باطل (Truth and falsehood) میں فرق دکھانے والی کسوٹی (یا معیار Criterion=) اور (راہ راست دکھانے والی) روشنی اور اہل آرزو و خشیت کیلئے یاد دہانی تھی۔ 16 حواشی -16 انسان کلمہ پڑھتا ہے تو اللہ تعالیٰ سے عہد (Covenant) کرتا ہے کہ وہ صرف اسی کو اپنا معبود و حاکم اور رازق و پروردگار تسلیم بالیقین کرتا ہے اور اس کے رسولؑ کے نقش قدم پر چلے گا۔ یاد دہانی سے مراد اس عہد کی یاد دلانا ہے۔
</item><item>(اہل آرزو و خشیت) وہ لوگ ہیں جو اپنے اَن دیکھے پروردگار (کے قوانین) کی خشیت رکھتے ہیں اور روز قیامت 17 (اپنے محاسبے) سے بھی خوف بد اماں رہتے ہیں۔ حواشی -17 الساعۃ: یہاں اس اصطلاح قرآن کا مطلب ہے: روز حساب و جزا۔
</item><item>(غور کی نظروں سے دیکھو تو تمہیں اس حقیقت کا یقین ہو جائے گا کہ) یہ (قرآن ایسا) کلام ہے جو سرچشمۂ برکات ہے، جسے ہم نے نازل کیا ہے، کیا پھر بھی تم (اس کے قوانین و احکام) کو تسلیم بالیقین کرنے سے انکار کرتے رہو گے؟ (کیا تمہارا یہ انکار، تمہارے ظلم و جہل کی برہان قاطع نہیں؟)۔
</item><item>واقعہ یہ ہے کہ اس سے پہلے ہم نے ابراہیمؑ کو ان کی غیر معمولی استعداد و مرتبت کے مطابق حکمت (Practical wisdom) عطا فرمائی تھی اور اس سے ہمیں پوری آگاہی تھی۔
</item><item> ہوا یہ کہ انہوں نے اپنے باپ (آزر) اور قوم کے لوگوں سے (انہیں عبرت دلانے کیلئے) پوچھا: ’’ان تماثیل (Images، یعنی مورتیوں، شبیہوں اور مجسموں) کی حقیقت کیا ہے، جن کی پوجا پاٹ میں تم تن من سے لگے رہتے ہو (To which you are so assiduously devoted)؟
</item><item>انہوں نے جواب دیا: ’’(ہم تو بس یہ ہی جانتے ہیں کہ) ہم نے اپنے آبائو اجداد، یعنی اسلاف کو ان کو پوجا کرتے دیکھا ہے 18۔‘‘ حواشی -18 یہ ہے کہ کورانہ تقلید اسلاف، جسے قرآن حکیم نے اسلاف و سادات پرستی اور اکابر پرستی سے تعبیر کیا ہے، جو شیوۂ آزری ہے، جسے علماء سوء اور مشائخ سالوس نے اپنا شعار زندگی بنا رکھا ہے اور اس پر فخر کرتے ہیں۔
</item><item>(یہ جواب سن کر حضرت ابراہیمؑ نے) کہا: ’’یقین مانو کہ تم بھی راہ گم کردہ ہو اور تمہارے اسلاف بھی صریح گمراہی میں رہے تھے 99۔‘‘ حواشی -19 یعنی تم بھی صاف راہ راست گم کرکے جہنم کی راہوں میں بھٹک رہے ہو اور تمہارے اسلاف بھی اسی طرح بھٹکتے رہے ہیں۔
</item><item>بت پرستوں نے (حیران ہو کر حضرت ابراہیمؑ سے) پوچھا: ’’کیا تو ہم سے یہ سچ مچ کہہ رہا ہے 20 (Are you talking to us in earnest) یا ہم سے محض دل لگی کر رہا ہے (Or are you making fun of us)؟ حواشی-20 اجئتنا بالحق: عربی کے محاورے میں اس کا ٹھیک وہی مطلب ہے جو ہم نے ترجمے میں لکھا ہے۔
</item><item>(حضرت ابراہیمؑ نے) جواب دیا: ’’میں مذاق نہیں کر رہا، بلکہ سچ کہہ رہا ہوں کہ تمہارا رب یعنی رازق و پروردگار اور مالک و آقا تو آسمانوں اور زمین کا رب ہے، جس نے ان کو (اپنے قانون فلق کے مطابق ایجاد کیا (Who originated them according to His Law of Splitting= اور میں اس واقعیت کا تمہارے سامنے گواہ ہوں، یعنی اس کی تصدیق کرتا ہوں (Testify it)۔
</item><item>(پھر حضرت ابراہیمؑ نے زیر لب کہا:) ’’اللہ قسم (By Allah)! تم یہاں سے منہ موڑ کر لوٹ جائو گے تو میں تمہارے معبودوں (Idols) کے ساتھ ضرور ہاتھ کروں گا۔‘‘
</item><item>چنانچہ (موقع پا کر اس یعنی حضرت ابراہیمؑ) نے سب بتوں کو پاش پاش کر دیا (Broke to pieces)، مگر ان کے سب سے بڑے بت کو رہنے دیا، شاید کہ اس سے رجوع کریں (اسے گنگ و بے بس پاکر عبرت پکڑیں)۔
</item><item>جب پروہتوں اور پجاریوں نے اپنے خود ساختہ معبودوں کا یہ حشر دیکھا تو (برا فروختہ ہو کر) کہنے لگے: ’’ہمارے معبودوں کے ساتھ ایسی حرکت کس نے کی ہے؟ جس نے بھی کی ہے وہ بڑا ہی ظالم (یعنی قابل تعزیر مجرم) ہے۔
</item><item>(ان میں سے بعض نے) کہا: ’’ہم نے ایک نوجوان کو ان (بتوں) سے متعلق ہرزہ سرائی کرتے (Talking nonsense) سنا ہے، اسے ابراہیم کہتے ہیں۔‘‘
</item><item>(پروہتوں نے) حکم دیا کہ اسے یہاں ان لوگوں کے سامنے (شناخت) کیلئے پیش کرو تاکہ یہ (اس کے خلاف) عینی شہادت دے سکیں (Could testify)۔
</item><item>(چنانچہ حضرت ابراہیمؑ کو پروہتوں کی عدالت میں پیش کیا گیا تو) انہوں نے پوچھا: ’’اے ابراہیم! کیا تو نے ہمارے معبودوں کے ساتھ یہ حرکت کی ہے؟‘‘
</item><item>(حضرت ابراہیمؑ نے بتوں کی پرستش کی باطلیت کو از بس حکیمانہ اور منطقی و بلیغ انداز میں ثابت کرنے کیلئے یہ) جواب دیا: ’’ہو سکتا ہے کہ ان کے بڑے بت نے ایسا کیا ہو21۔ اگر اصنام بات کر سکتے ہوں تو خود انہی سے دریافت کر لو (مجھ سے کیوں پوچھتے ہو؟) حواشی -21 بخاری اور مسلم میں ہے کہ حضرت ابراہیمؑ نے (معاذ اللہ) تین بار جھوٹ بولا تھا۔ یہ روایت موضوع، یعنی من گھڑت ہے، کیونکہ اس سے ایک تو حضرت ابراہیمؑ ایسے جلیل القدر و علی مرتبت نبیؑ کی کردار کشی ہوتی ہے اور دوسرے، اس آیۂ قرآنی کی تکذیب ہوتی ہے: وذاکر فی الکتب ابراہیم انہ کان صدیقا نبیا (مریم 41:19): دیکھو! اس کتاب (اللہ) کی رو سے ابراہیمؑ (کی رو داد سیرت) بیان کرتے رہو، وہ یقینا طبعاًو قولاً اور فعلاً سچے نبی تھے۔
</item><item>(حضرت ابراہیمؑ کی یہ بصیرت افروز بات سن کر) وہ (مشرک) دم بخود رہ گئے اور سوچ میں پڑ گئے (They were dumb-founded and began to reflect)، پھر کہنے لگے: ’’سچ تو یہ ہے کہ 22 ہم ہی ظالم، یعنی مشرک اور اپنے آپ پرستم کرنے والے ہیں۔‘‘ حواشی -22 انکم انتم الظلمون۔ عرب فصحاء ایسے موقع پر اکثر ضمیر متکلم کے بجائے ضمیر حاضر یا مخاطب کی ضمیر استعمال کرتے ہیں، لہٰذا انتم کا ترجمہ ’’ہم‘‘ کیا گیا ہے۔
</item><item> نتیجتاً، (احساس خجالت سے) انہوں نے سر جھکا لئے (They were downcast) اور بولے: (ابراہیمؑ) تو اچھی طرح جانتا ہے کہ یہ (بت) بول نہیں سکتے 23 (ان سے کیسے پوچھیں؟)۔ حواشی -23 بت پرستوں میں اس حقیقت کا شعور بیدار و فعال کرنے کی خاطر حضرت ابراہیمؑ نے انہیں ایسا بلیغ و مسکت جواب دیا تھا۔
</item><item>(یہ سن کر حضرت ابراہیمؑ نے بصیرت افروز استفہامیہ انداز میں ان سے) کہا: (اگر تمہارے معبودوں کا یہ حال ہے تو) پھر تمہیں کیا ہو گیا ہے کہ تم اللہ تعالیٰ کو چھوڑ کر ان چیزوں کی پرستش کرتے ہو، جو تمہیں نہ تو کچھ فائدہ پہنچا سکتی ہیں اور نہ نقصان؟
</item><item>تف ہے تم پر (Fie upon you) 24 اور ان پر جن کی پرستش تم اللہ تعالیٰ کے بجائے کرتے ہو! تم کیوں سوچتے سمجھتے نہیں؟ حواشی -24 تف ہے تم پر… اس محاورے کا مطلب ہے کہ میں ناخوش و بیزار ہوں، تم سے بھی اور تمہارے مبعودان باطلہ سے بھی۔
</item><item>(حضرت ابراہیمؑ کے خلاف سماعت کرنے والے حکام نے فیصلہ دیا:) اگر تم نے اپنے معبودوں کا بول بالا کرنا اور ابراہیمؑ کے خلاف کارروائی کرنا ہے تو پھر اسے نذر آتش کر دو (If you are to take an action against him, then burn him to death)۔
</item><item>(اس عدالتی فیصلے پر عملدرآمد ہوا اور کھلے میدان میں چتا جلائی گئی اور اس کے شعلوں میں حضرت ابراہیمؑ کو پھینکا گیا، لیکن) ہم نے (اپنے قوانین معدلت اور انعام و فضل، مشیت و حکمت اور فلاح کے مطابق) حکم دیا: ’’اے آگ! ابراہیمؑ کیلئے ٹھنڈی (Cool) اور راحت جاں (Solace of mind) ہو جا!‘‘
</item><item>دیکھو! ایسی مکارانہ چال سے وہ اس کا نقصان جان کرنا چاہتے تھے، مگر ہم نے (اپنے قوانین مشیت و حکمت اور تدبیری کے مطابق) ان (بت پرستوں) کو ناکام و نامراد بنا دیا۔
</item><item>بعد ازاں، ہم نے (اپنے قوانین فلاح اور انعام و فضل کے مطابق) اسے اور (اس کے بھتیجے) لوطؑ کو (ان کے دشمنوں سے) چھٹکارا دلا کر اس سرزمین میں پہنچا دیا، جس میں ہم نے بنی نوع انسان کیلئے مادی و معنوی نعمتیں ودیعت کی تھیں۔
</item><item>نیز اسے (یعنی حضرت ابراہیمؑ کو اس کا فرزند) اسحاقؑ اور پوتا یعقوبؑ عطا کئے اور سب کو صالح یعنی عادل و محسن، صاحب حسن خلق و کردار، راست باز و راست گفتار بنایا۔
</item><item>علاوہ بریں، انہیں (لوگوںکا) پیشوا (Leader) بنایا۔ وہ ہمارے احکام کے مطابق لوگوں کو راہ راست دکھاتے تھے اور ہم نے انہیں بذریعہ وحی و تنزیل حکم دیا تھا: ’’عدل و احسان کرو، اصلاح و صلاح اور رفاہ عامہ کے کام کرو اور حقوق انسانی کا تحفظ کرو، نیز قیام صلوٰۃ اور ایتاء زکوٰۃ کے نظام قائم کرو۔‘‘ اصل یہ ہے کہ وہ صرف ہمارے ہی قوانین و احکام کے مطابق اپنے فرائض و وظائف (Duties and functions) سرانجام دیتے تھے۔
</item><item>اور جہاں تک لوطؑ کا تعلق ہے، ہم نے (اپنے قانون انعام و فضل کے مطابق) اسے حکمت، یعنی عمل دانشمندی (Practical wisdom and judgement) اور علم عطا کیا تھا اور ہم نے (اپنے قوانین فلاح و تدبیری کے مطابق) اسے ان ساکنان بستی (کے مظالم) سے بچا لیا جو گھنائونی بدفعلیاں کرتے تھے (Used to do abominations)۔ بلاشبہ وہ اوباش لوگ (Folk of lewd) حد سے تجاوز کرنے والے تھے۔
</item><item>نیز ہم نے (اپنے قانون انعام و فضل کی رو سے) اسے اپنی رحمت میں داخل کر لیا، یعنی اسے اپنی محبت و مغفرت اور دنیوی و اخروی حسنہ کا مورد بنا لیا، اس لئے کہ وہ عدل و احسان، اصلاح و صلاح اور حقوق انسانی کی پاسداری کرنے والوں میں سے تھا۔
</item><item>دیکھو! اس سے بہت پہلے نوحؑ نے فریاد کی تھی، تو ہم نے (اپنے قوانین دعا و فلاح کے مطابق) اس کی دعا قبول کر لی اور اسے اور اس کے پیرو کاروں 26 کو شدید ذہنی اذیت (Severe anguish) سے نجات دی۔ حواشی -26 اھلہ: نبیؑ/ رسولؑ کے اہل اس کے پیرو کار ہوتے ہیں نہ کہ گھر یا خاندان کے لوگ۔
</item><item>انجام کار، ہم نے اسے (اپنے قوانین مجازات و تدبیری و فلاح کے مطابق) اس قوم سے نجات دی، جو فی الواقع اوباش لوگ تھے، لہٰذا ہم نے ان سب کو غرق کر دیا۔
</item><item>سنو! ایسا ہوا تھا کہ دائودؑ اور سلیمانؑ ایک کھیت (کی پیداوار کے نقصان) کے مقدمے کا فیصلہ کر رہے تھے، جس میں بعض لوگوں کی بکریاں رات کے وقت گھس کر چر گئی تھیں (Entered and pastrured therein) اور ہم انہیں فیصلہ کرتے دیکھ رہے تھے۔
</item><item>لیکن ہم نے (اپنے قانون معدلت کی رو سے) سلیمانؑ کو اس قضیے کا صحیح فیصلہ کرنے کا فہم دے دیا، لیکن اصل یہ ہے کہ ہم نے (اپنے قوانین انعام و فضل اور مشیت و حکمت کے مطابق) ان میں سے ہر ایک کو حکمت یا دانش کار اور علم سے نوازا تھا، نیز قوم کے الجبال، یعنی ابطال (بہادر اور ہیرو) اور الطیر، یعنی طرار و فرار لوگوں (Sharp-witted people) کو مسخر کر دیا، جو دائودؑ کی معیت میں اپنے امور انجام دیتے تھے۔ دیکھو! ہم ہی تھے ایسا کارنامہ سرانجام دینے والے۔ حواشی -27 اس آیت کا اسلوب بیان تمثیلی ہے اور اس میں عربی کے استعارے استعمال کئے گئے ہیں۔ مثال کے طور پر ’’الجبال‘‘ سے قوم کے ابطال یا بہادر لوگ اور ہیرو اور ’’الطیر‘‘ سے مراد طرار فرار لوگ ہیں (دیکھئے العباب اور قاموس)۔ السبع کے معنی ہیں: امور سرانجام دینا (دیکھئے المزمل 7:73)۔
</item><item>علاوہ بریں، ہم نے (اپنے قوانین انعام و فضل و تدبیری کے مطابق، اے بنی نوع انسان!) اسے تمہارے لئے فن زرہ سازی (Craft of making coat of mail) سکھایا تاکہ وہ (لڑائی میں دشمنوں کے) وار سے تمہاری حفاظت کریں۔ یہ کیا ہے کہ پھر بھی تم اس کے شکر گزار بندے نہیں بنتے؟
</item><item>جہاں تک سلیمانؑ کا تعلق ہے، ہم نے (اپنے قوانین کی رو سے) تند و تیز ہوا کو اس کیلئے مسخر کر دیا اور وہ اس کے حکم (Behest) پر اس سرزمین کی طرف چلتی تھی، جس میں ہم نے بکثرت نعمتیں ودیعت کی تھی اور ہم (جو عالم الغیب و الشھادۃ ہیں) ہر شے کا علم رکھتے تھے اور رکھتے ہیں۔
</item><item>نیز (ہم نے اس پر یہ احسان بھی کیا تھا کہ) شریر و سرکش لوگوں کو اس کا مطیع بنا دیا تھا، جو اس کیلئے (گوہر وغیرہ وغیرہ نکالنے کیلئے سمندر میں) غواصی یا غوطہ زنی کرتے (Dived) تھے اور اس کے علاوہ بھی مشقت طلب کام کرتے تھے اور ہم (اپنے قانون تدبیری و حکمت کے مطابق، انہیں بغاوت و سرکشی کرنے سے باز رکھنے کی خاطر ان پر نظر رکھتے تھے (Kept watch over them)۔
</item><item>اور ایوبؑ پر یہ احسان کیا تھا کہ جب اس نے اپنے رب کو پکارا: ’’میں مصیبت میں پڑ گیا ہوں (I am sorely afflicted) اور تو سب سے بڑھ کر ترس کھانے، دلد ردور کرنے اور رجوع برحمت کرنے والا ہے۔ 28 حواشی -28 اس دعا کی ایک خصوصیت یہ ہے کہ حضرت ایوبؑ نے براہ راست مصیبت کشائی کیلئے استدعا نہیں کی تھی اور یہ دعا ایک بندۂ تسلیم و رضا کے حسن طلب اور اپنے رب کی رحمانیت و رحیمیت پر کامل توکل کی دل انگیز مثال ہے، جس کا آئینہ دار یہ شعر ہے: درد دل رابتوں گویم کہ خداوند رحیمی یا نگویم کہ تو خود واقف اسرار ضمیری (سعدیؔ) ترجمہ: میں اپنا درد دل تجھ سے کہتا ہوں کہ تو میرا رحم و کرم کرنے والا پروردگار ہے۔اگر میں تجھے اپنا حال دل نہ بھی سنائوں تو کوئی فرق نہیں پڑتا،کیونکہ تو میرے دل کے بھیدوں یا احوال و ظروف کو جاننے والا ہے۔
</item><item>چنانچہ ہم نے (اپنے قانون دعا کے مطابق) اس کی دعا قبول کی اور جس مصیبت میں وہ مبتلا تھا، اس سے اس کی گلو خلاصی کر دی اور اپنے قانون انعام و فضل کے مطابق اس سے اس کے (بچھڑے ہوئے) اہل و عیال کو ملا دیا، نیز ان کے مثل ان کے معنوی اہل یا رفقاء کو بھی ان کی رفاقت میں دے دیا، علاوہ بریں، اسے (اپنے) فرمانبردار بندوں کیلئے سامان نصیحت و عبرت بنا دیا۔
</item><item>جہاں تک اسمٰعیل، ادریسؑ اور ذوالکفلؑ کا تعلق ہے، وہ سب ضبط نفس کرنے اور راہ حق میں مشکلات و مصائب برداشت کرنے اور نامساعد احوال و ظروف میں ثابت قدم رہنے والے (Steadfast) تھے۔
</item><item>چنانچہ ہم نے (اپنے قوانین معدلت، انعام و فضل اور مکافات عمل کے مطابق) انہیں اپنی رحمت میں داخل کر لیا، یعنی ان کو اپنی نظر لطف و کرم میں رکھ لیا، اس لئے بھی کہ وہ سب انسانی حقوق کی پاسداری کرنے والے، عادل و محسن اور مصلح و صاحب کردار تھے۔
</item><item>اب مگرمچھ والے، یعنی یونسؑ کی رو داد سنو! ہوا یہ کہ وہ (اپنی قوم کے لوگوں کے کفر و شرک اور ظلم و جرم پر اصرار کرنے کی بناء پر) ان سے مایوس و ناراض ہو کر (اذن الٰہی کے بغیر انہیں چھوڑ کر) چل دیا۔ اس نے خیال کیا جیسے ہم اس کی قوم کو راہ راست پر لانے کی قدرت نہ رکھتے تھے۔ 29 چنانچہ (جب سمندر میں ایک مگرمچھ (Shark) نے اسے نگل لیا تو وہ پانی اور مگرمچھ کے) اندھیروں میں پکارنے لگے: ’’یا اللہ! تیرے سوا کوئی (میرا) معبود و حاکم نہیں، تو (ہر قسم کے معاون و سہیم اور عیب و نقص سے) پاک و منزہ ہے۔ سچ تو یہ ہے کہ میں ہی اپنے اوپر ظلم کرنے والا تھا (میری مغفرت فرما اور مجھے اس مصیبت سے نجات دے)۔ حواشی -29 علیہ کی ضمیر کا مرجع حضرت یونسؑ کی قوم ہے، جسے عذاب کی وعید دی گئی تھی، چنانچہ حضرت یونسؑ نے خیال کیا کہ اس کا راہ راست پر آنا محال اور ان پر عذاب آنا ناگزیر ہے۔
</item><item>چنانچہ ہم نے (اپنے قانون دعا کے مطابق) اس کی دعا قبول فرمائی اور اسے رنج و الم (Distress) سے نجات دی۔ دیکھو! ہم (اپنے قوانین تقویٰ و فلاح کی رو سے) اہل یقین و اذعان کو اسی طرح (خوف وحزن کی آگ کی اذیتوں سے) نجات دیا کرتے ہیں۔
</item><item>دیکھو! زکریاؑ نے بھی اسی طرح اپنے پروردگار سے استدعا کی تھی: ’’پروردگار! (اپنے قانون انعام و فضل کے مطابق) مجھے لاوارث یا نرینہ اولاد کے بغیر (Childless) رہنے نہ دینا۔ بلاشبہ، وارثوں میں بہترین وارث تو ہے‘‘ (اس لئے کہ تو ہی اپنے بندوں کے ورثے کی حفاظت کرنے والا ہے، یعنی ’’دین‘‘ یا تیرے نظام حیات کلی کے قیام و استحکام کیلئے وہ جو تحریک چلاتے ہیں، اس کا بہترین محافظ تو ہے)۔
</item><item>چنانچہ ہم نے اس کی دعا قبول فرمائی اور (اپنے قوانین انعام و فضل اور مشیت و حکمت کے مطابق) اسے یحییٰ عطا کیا اور اس کی زوجہ کا بانجھ پن (Strerility) دور کرکے اسے بار آور (Fertile) یا بچہ پیدا کرنے کے قابل بنا دیا۔ بلاشبہ، وہ اس کے بیوی بچے سب خیر و حسنہ، یعنی عدل و احسان کرنے، حقوق انسانی ادا کرنے اور کرانے نیز فلاح و بہبود وغیرہ وغیرہ کے کام شوق و عجلت سے کیا کرتے تھے، نیز ہمیں ذوق و شوق اور عاجزی سے پکارتے تھے۔ علاوہ بریں، وہ ہمارے قوانین مجازات و معدلت کی خشیت رکھنے والے تھے۔
</item><item>اسی طرح (ہم نے اس عفیفہ عورت پر بھی احسان کیا تھا)، جس نے اپنی عصمت و عفت (Chastity) کی حفاظت کی تھی، اس پر ہم نے (اپنے قوانین انعام و فضل اور مشیت و حکمت کی رو سے) اس (یعنی حضرت مریمؑ) کے اندر بے جان حمل میں اپنے انفاخ حیات آفریں سے، یعنی اپنے جوہر صفات حسنہ کا ایک شمہ (An atom) ڈال کر جان ڈال دی اور حسی۔ قلبی نظام ودیعت کر دیا۔ 30 اس طرح اسے اور اس کے بیٹے کو اقوام عالم کیلئے اپنے اعجاز قدرت کا بصیرت افروز نشان بنا دیا۔ حواشی -30 عربی کے استعاری محاورے اور اصطلاح قرآن کی رو سے یہ ترجمہ احسن واصح ہے۔
</item><item>(اے ایمان والو!) یقین جانو کہ تمہارا یہ دین یا اللہ کا نظام حیات کلی (کل بنی نوع انسان کا) صرف یہی ایک دین تھا اور ہے، (اس کا ترجمہ یہ بھی ہو سکتا ہے): (اے اہل ایمان!) تمہاری یہ قوم درحقیقت (ابتداء میں) ایک ہی موحد و ہم کیش (Unitarian and co-religionist) قوم تھی، یعنی سب بنی نوع انسان کا ایک ہی دین، دین توحید تھا اور میں تم سب کا پروردگار و آقا (The Sustainer and Master) ہوں، لہٰذا صرف میری ہی عبادت کرو، یعنی میرے قوانین و احکام اور تعلیمات و ہدایات کے مطابق سفر زندگی کرو (تاکہ تم اپنی آخری منزل مقصود پر پہنچ جائو، جو میری جنت قرۃ العین اور تمہارا حسن المآب ہے)۔
</item><item>پھر انہوں نے اپنے نظام حیات کلی کو آپس میں (مختلف مذہبی) فرقوں میں تقسیم کر لیا (Divided them selves into schisms)۔ یاد رکھو! تم سب نے دنیا میں سفر زندگی کرنے کے بعد ہمارے حضور ہی لوٹنا ہے (پھر تمہیں اپنی تفرقہ بندی سے متعلق پتا چلے گا کہ یہ شرک، یعنی ناقابل معافی ظلم عظیم ہے)۔
</item><item>اصل یہ ہے کہ جس شخص نے حسین عمل کئے یا اکتساب حسنات کیا اور وہ مؤمن بھی ہوا تو (ہمارے قانون معدلت کے مطابق اس کی سعی نامشکور نہیں ہو گی (There will be no reject of his effort) یعنی اس کی ہر کوشش کی قدر کی جائے گی اور اسے اس کا اجر بالضرور ملے گا)، کیونکہ ہم اس کے تمام اعمال رقم یا ریکارڈ کئے جاتے ہیں۔31۔ حواشی-31 اس کا مطلب یہ ہے کہ اللہ تعالیٰ کے قانون تدبیری کے مطابق انسان کے حلقومی کیمرے میں اس کے ہر قول و فعل کی سمعی۔ بصری متحرک فلم (Audio-video movie) مسلسل ریکارڈ ہوتی جاتی ہے اور روز حساب و جزا اسے دکھائی جائے گی۔
</item><item>یہ حقیقت یاد رکھنے کی ہے کہ ہم (اپنے قوانین مجازات و طبیعی کے مطابق) جس بستی (کے مکینوں) کو موت کے گھاٹ اتار دیتے ہیں، وہ وہاں (زندہ ہو کر) پلٹ جائیں۔ ناممکن ہے۔32 حواشی -32 وجہ یہ ہے کہ انسان کی نشاۃ ثانیہ صرف روز قیامت ہو گی۔ یہ قرآن عظیم کا اٹل فیصلہ اور ناقابل تغیر و تبدل قانون طبیعی ہے، لہٰذا وہ تمام روایات موضوع و باطل اور قرآن مجید کی مکذب ہیں، جن کی رو سے مردہ انسان قبر میں زندہ کئے جاتے ہیں یا کچھ قیامت سے پہلے دوبارہ زندہ اٹھائے جائیں گے۔ چنانچہ اسی قانون طبیعی کی بناء پر اس آیت اور اگلی آیۂ فکر انگیز کا ترجمہ کیا گیا ہے۔
</item><item>ایسا ہونے والا ہے کہ یاجوج ماجوج (کی نسل کے لوگ ہمارے قوانین سعی و اکتساب اور حکمت و تدبیری کے مطابق اپنی سرزمین سے) نکل کر بلند کر وی فضا سے 33 نیچے (خصوصاً ظالم مغربی اقوام پر) ہر طرف سے (قیامت خیز آتشیں بم، میزائل وغیرہ وغیرہ) گرائیں گے۔34 حواشی -33 آیت میں لفظ ’’حدب‘‘ ہے۔ حدب الماء کے معنی ہیں: امواج آب کی بلندی۔ اسی طرح امواج ہوا یا کروی فضا کی لہروں کو استعارۃً حدب کہا جاتا ہے (لسان، تاج، الزمخشری: اساس: وغیرہ وغیرہ)۔ -34 نسل کے معنی ہیں: جھاڑنا یا گرنا؟ انسل: تیزی سے کوئی چیز اوپر سے نیچے گرانا یا پھینکنا (وہی مآخذ)۔ اس آیۂ فکر انگیز میں یاجوج و ماجوج کی خوابیدہ نسل کے لوگوں کی بیداری اور حیرت انگیز مادی ترقی، نیز ان کی ظالم مغربی اقوام پر بالخصوص مہلک ہتھیاروں کے ساتھ اوپر فضا سے حملے کرنے اور انہیں ہلاک و برباد کرنے کی پیش گوئی کی گئی ہے۔ اس ترجمے کی صحت کی تائید اگلی آیت سے بھی ہوتی ہے۔
</item><item>چنانچہ ظالم و کافر، (ہمارے قوانین مکافات عمل اور تعجیل و مہال کے مطابق ناگہاں اپنی ہلاکت سے متعلق اللہ تعالیٰ کی) سچی و عید پوری ہوتے دیکھیں گے تو (مارے دہشت کے Due to horror) اور وہ حسرت و ندامت سے اعتراف کریں گے کہ) ہائے، ہماری شامت اعمال! ہم بھی اس سچی وعید سے لاپروا (Heedless) ہو چکے تھے، اصل میں ہم ہی اپنے اوپر ظلم کرنے والے تھے، یعنی اپنے آپ کو اہل نار بنانے والے تھے۔
</item><item>(مشرکو!) تم بھی اور وہ بھی جن ہستیوں کی تم اللہ کو چھوڑ کر عبادت کرتے ہو، جہنم کا ایندھن بنو گے اور تم سب کے سب اس میں جا کر رہو گے۔
</item><item>(سوچو تو سہی کہ) اگر یہ تمہارے معبود واقعی معبوددان حقیقی (True Deities) ہوتے تو ان کا اس (جہنم) میں کبھی گرنا نہ ہوتا؟ لیکن ان سب کو وہاں بالضرور ہمیشہ رہنا ہو گا۔
</item><item>وہاں انہیں نالہ و شیون ہی کرنا ہو گا (They shall have to moan and groan there) اور وہاں کوئی (انسانی آواز) سنائی نہ دے گی۔35 حواشی -35 علماء نفسیات جانتے ہیں کہ انسان اگر انسانی آواز سننے سے محروم ہو جائے تو اس پر جینا حرام ہو جائے۔ یہ انتہائی کرب انگیز بلکہ شکیب ربا سزا ہو گی، لیکن اسلاف پرست مفسرین کو کیا کہیے کہ جو جھوٹی روایات کی بناء پر یہ کہتے ہیں کہ حضرت عیسیٰ علیہ السلام تقریباً دو ہزار برس سے آسمان میں تن تنہا رہتے ہیں اور انسانی آواز سے محروم ہیں۔
</item><item>لیکن جن لوگوں کو (ہمارے قوانین مکافات عمل، سعی و اکتساب اور فلاح کے مطابق) اخروی حسنہ یا جنت قرۃ العین کی پہلے، یعنی دنیا میں نوید دی جا چکی ہو گی، انہیں اس (جہنم) سے بہت دور (Aloof) رکھا جائے گا۔
</item><item>بلکہ وہ جہنم کی ہلکی سی صدا (Slightest sound) بھی نہیں سنیں گے اور جنت میں رہتے ہوئے ان کے جی جو چاہیں گے، انہیں ہمیشہ ملتا رہے گا۔
</item><item>انہیں قیامت کی وحشت (The supreme awesomeness) غمگین و ملول نہیں کرے گی، بلکہ فرشتے ان کی پذیرائی کریں گے (The Angeis will receive them with greeting اور کہیں گے:) یہ وہ دن ہے جس کی نوید تمہیں (دنیا میں) دی جاتی تھی۔
</item><item>بروز قیامت ہم آسمانوں کو اس طرح لپیٹ دیں گے، جس طرح تحریروں کا طور مار لپیٹا جاتا ہے (As written scrolls are rolled up)۔ پھر جس طرح ہم نے پہلی بار خلقت کائنات (Creation) کی بتداء کی تھی، اسی طرح اس کا اعادہ کیا جائے گا، یعنی اسی طرح اس کائنات کی دوبارہ تخلیق کی جائے گی۔ یہ وعدہ ہم نے اپنے اوپر لازم کر رکھا ہے۔ ہم ہی ایسا (عظیم) کارنامہ سرانجام دینے والے ہیں۔
</item><item>دیکھو! ہم نے الذکر یعنی پہلی کتب سماوی کے بعد زبور میں حتمی طور پر لکھ دیا تھا کہ دنیا کی حکومت (اصل میں) میرے صالح بندوں کی میراث ہے، یعنی خلافت ارضی اصل میں اللہ تعالیٰ کے صالح و فرمانبردار بندوں کی میراث ہے (لیکن اس میں غیر صالح ظالم لوگ بھی حکومت کر سکتے ہیں اور کر رہے ہیں)۔
</item><item>اللہ تعالیٰ کے اس قول فیصل میں احکام الٰہیہ کے مطابق زندگی کرنے والوں کیلئے واضح سبق ہے (کہ وہ صالح بندگان الٰہی بن کر رہیں، ورنہ ان کے بجائے ظالم لوگ دنیا میں حکمران بن جائیں گے، جیسا کہ بنے ہوئے ہیں)۔
</item><item>(اے میرے پیغمبر آخرؐ!) یہ حقیقت ہے کہ ہم نے آپ کو ہر زمان و مکان کے افراد نسل انسانی کیلئے رحمت بنا کر بھیجا ہے، یعنی ہم نے آپ کی بعثت کو ہر زمان و مکان کے انسان کیلئے محبت و شفقت، غفو و درگزر، رحم و کرم، عدل و احسان اور دنیوی و اخروی حسنہ کا موجب بنایا ہے۔
</item><item>آپ اعلان کر دیں کہ (اے لوگو!) مجھے ہر بار بذریعہ وحی و تنزیل یہ حکم دیا گیا ہے کہ حقیقت میں تمہارا معبود و حاکم صرف الٰہ یکتا ہے۔ تو کیا پھر بھی تم یہ اصل تسلیم کرنے والے نہیں بنو گے؟ یا کیا پھر بھی تم اس کے بندگان تسلیم و رضا نہیں بنو گے؟
</item><item>اگر یہ (مشرک) پھر بھی رو گردانی کرتے ہیں یا شرک کرنے سے باز نہیں آتے تو انہیں بتا دیں کہ میں نے تم سب کو (کفر و شرک کے نتائج سے) یکساں طور پر علی الاعلان متنبہ کر دیا ہے، لیکن میں نہیں جانتا کہ ان نتائج کے ظہورکا وقت، جس کی تمہیں وعید دی جاتی ہے، قریب ہے یا دور؟ (اسی لیئےکہ مجھے غیب کا علم نہیں)۔
</item><item>وہ یعنی اللہ (چونکہ عالم الغیب و الشھادۃ ہے، لہٰذا) اونچی آواز کا بھی علم رکھتا ہے اور ان باتوں کا بھی علم رکھتا ہے، جو تم اپنے دلوں میں چھپاتے ہو۔
</item><item>لیکن میں نہیں جانتا کہ یہ (مہلت) تمہارے لئے باعث آزمائش ہے یا ایک مدت تک کیلئے سامان زیست سے مستفید ہونے کیلئے ہے۔
</item><item>(ہمارے آخری نبیؐ نے) استدعا کی: ’’پروردگارا! تو (ہمارے اور کفار کے درمیان) فیصلہ کر دے کہ حق پر کون سا فریق ہے، 36 جہاں تک ہمارے رب کا تعلق ہے، وہ تو انتہائی محبت و شفقت اور رحم و کرم نے والا ہے، (اے مشرکو!) ہم اسی سے مدد طلب کرتے ہیں، ان بہتانوں (Blasphemies) کے خلاف جو تم (اللہ تعالیٰ اور ہم پر) لگاتے ہو۔ حواشی -36 پیغمبر اعظم و آخرؐ اس اصل کا حق الیقین رکھتے تھے کہ اللہ تعالیٰ الحق و عادل ہے اور وہ ہمیشہ کے حق کے ساتھ فیصلہ کیا کرتا ہے، لہٰذا وہ یہ نہیں کہہ سکتے تھے کہ ’’پروردگارا! تو حق کے ساتھ فیصلہ کر دے۔‘‘ اس بناء پر جو ترجمہ اوپر کیا گیاہے، وہی درست ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے بنی نوع انسان! اپنے پروردگار کی طلب و جستجو کرو اور اس کے قانون مکافات عمل سے خشیت بداماں رہو۔ یقین جانو کہ آن موعودہ (Zero Hour) کا بھونچال بڑا ہی لرزہ خیز و دہشت ناک حادثہ ہے۔
</item><item>اس روز (دہشت و وحشت کا یہ عالم ہو گا کہ) تم دیکھو گے کہ شیر خوار بچوں کی مائوں (Nursing mothers) کو اپنے ان بچوں (Nurslings) کا ہوش تک نہیں رہے گا۔ یہاں تک کہ ہر حاملہ عورت کا حمل ساقط ہو جائے گا (Every pregnant woman will abort) اور (اے انسان!) تجھے تمام لوگ مدہوش (Intoxicated) دکھائی دیں گے، لیکن وہ متوالے (Drunk) نہیں ہوں گے، بلکہ اللہ کا عذاب ہی اس قدر شدید (Severe) ہو گا کہ (وہ حواس باختہ ہو جائیں گے)۔
</item><item>دیکھو! لوگوں میں ایسے (ابو جہل) بھی ہیں جو اللہ (کی ذات و صفات اوامرو نواہی اور تخلیقی فعلیت کے بارے میں علم و دانش کے بغیر بحث و تمحیص (Argue and dispute) کرنے لگتے ہیں اور سرکش و باغی شیاطین 1کے پیچھے ہو لیتے ہیں۔ حواشی -1 شیطن اسم جنس کے طور پر استعمال ہوا ہے۔ یہ قرآن حکیم کا حسن اسلوب ہے۔
</item><item>(ان کی شر انگیز طینت کی بناء پر) ان سے متعلق حتمی طور پر بیان کر دیا گیا ہے کہ جو شخص بھی ان کو اپنا رفیق بنائے گا، وہ بالضرور اسے راہ راست سے بھٹکا دیں گے اور اسے شعلہ بدامن جہنم کے عذاب کا راستہ دکھائیں گے (Will guide him to the torment of blazing flames of the Hell)۔
</item><item>اے افراد نسل انسانی! اگر تمہیں (قیامت کے روز انسان کی) نشاۃ ثانیہ (Resuscitation) کے بارے میں اضطراب و شک ہے تو (اپنی حیرت انگیز ارتقائی یا مرحلہ وار تخلیق میں تفکر بالحق کرو کہ) ہم نے تمہاری (ارتقائی و مرحلہ وار) تخلیق زمین میں کی تھی (ان دیکھی جنت سمادی میں نہیں کی تھی)، پھر (شکم مادر میں) نطفے (منی Sperm=) سے اس کی تخلیق کا سلسلہ شروع کیا، دوسرے مرحلے میں علقہ سے (یعنی جونک کے مانند خون کے چکتے سے (Out of leeck-like clot=، تیرے مرحلے میں، متشکل اور غیر متشکل مضغۃ یا گوشت کے لوتھڑے سے (Out of a mersel of flesh, partly formed and partly unformed)، اس سے مقصود تم پر یہ واضح کرنا ہے کہ تمہاری تخلیق ارتقائی و مرحلہ وار ہوئی ہے۔ چوتھے مرحلے میں، تمہیں ایک مدت معینہ تک جنین کی صورت میں (In the form of embryo) رحم مادر (Womb of mother) میں رکھتے ہیں (جہاں پانچویں مرحلے میں جنین میں ہڈیاں بناتے اور ان پر گوشت پوست چڑھاتے ہیں) اور چھٹے مرحلے میں، تم تمہیں (اپنے قانون فلق کے مطابق) وہاں سے بچے کی صورت میں باہر نکالتے ہیں (یہ تخلیق آخر ہوتی 2 ہے۔ اب تمہاری دنیوی زندگی کا سلسلہ شروع ہوتا ہے اور تم ارتقائی یا تدریجی انداز میں نشوونما پاتے ہوئے) اپنے عنفوان شباب (The prime of youth) کو پہنچ جاتے ہو، تم میں سے بعض وفات پا جاتے ہیں (یعنی دنیا سے عالم برزخ میں پہنچ جاتے ہیں)، لیکن بعض بڑھاپے کی نکمی عمر (Most abject time of life) کو پہنچ جاتے ہیں اور (نسیات کے سبب) اپنی بعض معلومات اور یاد داشتیں بھول جاتے ہیں۔ یہ بھی تم دیکھتے رہتے ہو کہ مزروعہ زمین خشک و مردہ (Barren) ہوتی ہے، پھر جب ہم اس میں اوپر سے پانی برساتے ہیں تو وہ لہلہانے اور نشوونما پانے لگتی ہے، پھر ہر قسم کی مسرت انگیز و نظر افروز نباتات اگانے لگتی ہے۔ حواشی-2 دیکھئے المؤمنون 14-12-23۔
</item><item>(اے بنی نوع انسان! تمہاری تخلیق سے متعلق بیان سے مقصود تم میں اس حقیقت کا شعور بیدار کرنا ہے کہ رب کریم کی تخلیقی فعلیت (Creative activity) جمالیاتی۔ تزویجی اور ارتقائی۔ غایتاتی ہے، جو ناقابل تغیر و تبدل ہے) اور وہی اللہ الحق ہے، یعنی زندہ و پائندہ سچ بالذات 3 (The Eternal Truth-in-Himself) ہے، بلاشبہ وہی بے جان کو زندگی بخشتا ہے (Verily, He is Who quickens the lifeless) اور صرف وہی ہر شے 4 اور اس کے کرنے پر قدرت کا ملہ رکھنے والا ہے۔ حواشی -3 یہ اصطلاح مترجم کی ہے۔
</item><item>سن لو کہ آن رستا خیز (Zero Hour) کا آنا شدنی ہے۔ اس میں بھی کوئی شک و اضطراب نہیں ہونا چاہئے کہ اللہ تعالیٰ ان سب افراد نسل انسانی کو (روز قیامت) دوبارہ زندہ کرے گا (Will resurrect) جو قبروں یعنی عالم برزخ میں ہیں۔ حواشی -5 اصل یہ ہے کہ انسان مرتا ہے تو فرشتے اس کا ’’نفس‘‘ عالم برزخ میں پہنچا دیتے ہیں، چاہے اس کا جسم جلا کر راکھ کر دیا گیا ہو یا اسے بحری و بری جانور ہڑپ کر گئے ہوں یا اسے سپرد خاک کر دیا گیا ہو۔
</item><item>دیکھو! بنی نوع انسان میں سے ایسے (جاہل و ضدی) لوگ بھی ہیں جو غیر علم، بغیر ہدایت و سماوی سند اور بغیر روشنی دینے والی کتاب (اللہ) کے اللہ تعالیٰ (کی ذات و صفات، قوانین و احکام اور تخلیقی فعلیت) کے بارے میں حجتیں کرنے لگتے ہیں۔
</item><item>تکبر سے گردن (حق سے) موڑ لیتے ہیں تاکہ لوگوں کو اللہ کی راہ راست سے بھٹکا (Beguile) دیں۔ (چنانچہ اس جرم کی پاداش میں ہمارے قانون مجازات کے مطابق) ان کیلئے اس دنیا میں بھی زلت و رسوائی (Ignominy) ہے اور قیامت کے روز ہم انہیں جلا دینے والے عذاب کا مزا چکھائیں گے۔
</item><item>(اے متکبر و ضدی انسان!) یہ سب کچھ تو نے خود اپنے لئے آگے بھیجا تھا، اس لئے کہ اللہ تعالیٰ (اپنے قانون معدلت کے مطابق) اپنے بندوں سے ہرگز نا انصافی کرنے والا نہیں (بلکہ وہ تو ان کا رب عاشق ہے)۔
</item><item>افراد نسل انسانی میں سے ایسے لوگ بھی ہیں جو اللہ تعالیٰ کی عبادت (اسلام کے) کنارے پر (On the verge) کرتے ہیں (یعنی اس میں پورے دلجمعی کے ساتھ داخل نہیں ہوتے)۔ چنانچہ انہیں دنیوی حسنہ یا منفعت پہنچتی ہے تو اس نظام سے مطمئن رہتے ہیں، لیکن اگر ان پر کوئی ابتلا آتی ہے (An ordeal befalls upon them) تو (دل برداشتہ ہو کر) اس سے منہ موڑ کی کفر کی حالت کی طرف لوٹ جاتے ہیں۔ اس کے نتیجے میں، وہ دنیوی و اخروی حسنہ کا زیاں کر لیتے ہیں۔ یاد رکھو! یہی تو منہ بولتا زیاں یا خسارہ ہے۔
</item><item>(یہ مشرک) اللہ کو چھوڑ کر (حاجت روائی و استمداد کیلئے) اس ہستی کو پکارتے ہیں جو ان کو نقصان پہنچا سکتی ہے نہ فائدہ۔ یہی تو پرلے درجے کی گمراہی ہے۔
</item><item> وہ ایسی ہستی کو پکارتے ہیں جس سے نفع پہنچنا تو دور کی بات ہے، البتہ نقصان پہنچنا قریب تر ہے۔ کیسا قبیح (Vile) ہے ایسا سرپرست اور نہایت گھنائونا ہے ایسا رفیق۔
</item><item>یقین جانو کہ جو لوگ ایمان لاتے اور عدل و احسان، اصلاح اور رفاہ و بہبود کے کام کرتے ہیں، اللہ تعالیٰ (اپنے قوانین مکافات عمل، معدلت و فلاح اور انعام و فضل کے مطابق) انہیں باغات الحیوانی میں داخل کرے گا، جن کے دامن میں چشمے رواں دواں ہوں گے۔ اصل یہ ہے کہ اللہ تعالیٰ (اپنے قوانین مشیت و حکمت اور تدبیری کے مطابق) اپنے امور سر انجام دیتا ہے۔
</item><item>اگر کوئی (قنوطی Pessimist=) یہ خیال کرتا ہے کہ اللہ تعالیٰ اس کی حالت زار میں اس دنیا میں مدد کرے گا نہ آخرت میں تو اسے چاہئے کہ اوپر چھت سے رسی لٹکا کر اسے (یعنی اپنا رشتہ حیات) کاٹ ڈالے اور دیکھ لے کر اس کی یہ تدبیر (Wile) اس کی یاس کو دور کر سکتی ہے جو اس کے (اللہ پر) غصے کا باعث ہے۔6 حواشی -6 ینصرہ کی ضمیر کا مرجع خود قنوطی شخص ہے نہ کہ پیغمبر اعظم و آخرؐ، جیسا کہ اکثر مترجمین نے لکھا ہے۔
</item><item>دیکھو! ہم نے اسی انداز بیاں سے قرآن کو نازل کیا ہے، جس کے قوانین و احکام او رتعلیمات و ہدایات بالکل واضح (Explicit) ہیں۔ اصل یہ ہے کہ اللہ تعالیٰ (اپنے قوانین مشیت و حکمت، تدبیری و فلاح اور احترام آرزو کے مطابق) لوگوں کو راہ راست دکھاتا ہے (یہ اس کی سنت حسنہ ہے جو غیر مبدل ہے)۔
</item><item>یقینا، اللہ مومنوں، یہودیوں، صابیوں (The Sabians)، نصاریٰ ور مجوسیوں (Magians)، نیز شرک کرنے والوں کے درمیان (چاہے ان میں سے ہوں یا کافروں وغیرہ وغیرہ میں سے)، قیامت کے روز فیصلہ کر دے گا (کہ ان میں کون حق اور راہ راست پر تھے اور کون نہیں تھے)۔ بلاشبہ، اللہ تعالیٰ ہر شے کا شاہد ہے۔
</item><item>(اے انسان!) کیا تو غور کی نظروں سے نہیں دیکھتا کہ یہ اللہ ہی تو ہے جس کو تمام چیزیں جو آسمانوں اور زمین میں ہیں، سجدہ کرتی ہیں، یعنی اس کے احکام پر عمل پیرا ہیں، جیسے سورج، چاند، سیارے، پہاڑ، درخت اور چوپائے، نیز اکثر افراد نسل انسانی بھی (اس کے بندگان تسلیم و رضا ہیں)، اگرچہ ان میں بہت سے ایسے بھی ہیں (جو اپنی نافرمانی کے سبب اللہ کے قوانین مجازات و احترام آرزو کے مطابق) عذاب کے مستحق بنتے ہیں۔ غور سے سنو! اللہ (اپنے قوانین کے مطابق) جسے ذلیل و رسوا کر دے، اسے کوئی معزز نہیں بنا سکتا۔ اصل یہ ہے کہ اللہ (اپنے قوانین مشیت و حکمت اور تدبیری کے مطابق) اپنے امور انجام دیتا ہے۔
</item><item>اس دنیا میں دو مخالف گروہ (Antagonists) ہیں، جو اپنے رب (کی ہستی و صفات اور احکام و قوانین اور تعلیمات وغیرہ وغیرہ) کے بارے میں جھگڑتے (Contend) ہیں۔ چنانچہ جو لوگ ان کا انکار کرتے ہیں۔ ان کے پہننے کیلئے آتشیں لباس تیار کئے جائیں گے اور ان کے سروں کے اوپر کھولتا ہوا پانی (Boiling fulid) مسلسل انڈیلا جائے گا۔
</item><item>جو ان کے اندرون و بیرون یا کھالوں کو پگھلا کر رکھ دے گا (Will melt)۔
</item><item>علاوہ ازیں، ان کی سرکوبی کیلئے آہنی گرز (Rods of iron) ہوں گے۔
</item><item>وہ جب بھی جہنم کی عقوبت سے چھٹکارا پانے کیلئے اس سے نکلنا چاہیں گے تو انہیں اس میں واپس دھکیل دیا جائے گا اور (کہا جائے گا:) اب لو آتشیں عذاب کے مزے!7۔ حواشی -7 اس میں یہ حکیمانہ طنز ہے کہ اہل نار چونکہ دنیا میں سمندر سرشت تھے اور مزے سے اپنے اندر کفر و شرک، بخل و حرام خوری اور دیگر سیآت کی آگ بھرتے رہتے تھے، لہٰذا آتشکدۂ جہنم میں ان کی اسی آتش سوزاں سے ضیافت کی جائے گی کہ یہ اللہ تعالیٰ کا قانون معدلت و احترام آرزو ہے۔
</item><item>برخلاف اس کے، اللہ تعالیٰ (اپنے قوانین معدلت و احترام آرزو اور مکافات عمل کے مطابق) ان لوگوں کو، جو ایمان لاتے اور حسین کام کرتے ہیں، الحیوانی باغات میں داخل کرے گا، جن کے دامن میں چشمے رواں دواں ہو گے۔ ان میں انہیں سونے کے کنگنوں اور موتیوں کے ہاروں سے آراستہ کیا جائے گا (They will be decked with bracelets of gold and necklaces of pearls) اور ان میں ریشمی لباس سے ان کی تزئین کی جائے گی (They will b arrayed in silk garments.)۔
</item><item>نیز انہیں سب سے زیادہ پاکیزہ کلام یا قرآن مجید کی راہ پر لگایا جائے گا، یعنی انہیں قرآن مجید کے عجائبات و غرائب، اسرار و رموز اور مفاہیم و اعجازات سکھائے جائیں گے اور انہیں (تقرب الی اللہ اور اس کی ہم کلامی و ہم نظری کی) قابل ستائش راہ پر چلایا جائے گا۔8 حواشی -8 یہ آیۂ جمیلہ از بس فکر انگیز و بصیرت افروز ہے اور اپنے الفاظ کی تنگناء میں معافی کی بیکراں وسعتوں کو سمیٹے ہوئے ہے، اس لئے اعجاز قرآن کا مثالی نمونہ ہے۔ اس کی معنویت کا خلاصہ یہ ہے: حیات انسانی حقیقت میں سفر مدام میں ہے اور انسان مسافر ہے، جس کی حقیقی منزل مقصود جنت قرۃ العین ہے۔ اس میں پہنچنے کا ایک ہی راستہ ہے اور وہ صراط مستقیم، جسے اللہ تعالیٰ نے ’’صراطی‘‘ یا میرا راستہ کہا ہے۔ یہ حسین و قابل ستائش اور سیدھا راستہ ہے، جو اپنے مسافروںکو ان کے ناظور حیات و جان تمنا کی جاء لقاء جنت قرۃ العین میں لے جاتا ہے۔ جنت موت نا آشنا عالم جاوداں (الحیوان) ہے، جس میں اہل جنت ہمیشہ سفر کرتے رہیں گے۔ ان کا یہ سفر ارتقائی و جاودانی ہو گا۔ بالفاظ دیگر، اہل جنت سدا تقرب الی اللہ کے عالم میں رہیں گے، ان کا ترفع درجات ہوتا رہے گا اور وہ خوب سے خوب تر جنت میں ہجرت کرتے رہیں گے، نیز وہاں وہ اپنے نور ذات کی تکمیل بھی کرتے رہیں گے۔ ان کی اس سرور انگیز سعی و ہجرت کی غایت الغایات یہ ہو گی کہ وہ اپنے ناظور حیات و جان تمنا کی ہم نظری و ہم کلامی کی رحقیق مختوم کی لذت سے کیف و سرور کے عالم جاوداں میں رہیں، جوہر آن اپنے حسن و حسن کاری کی شان نو بنو میں جاہ افروز ہوتا رہے گا۔ یہ حقیقت عظیٰ یادر کھنے کے قابل ہے کہ اس سفر میں بھی رب رحمن کاحسن کلام آخری اہل عشق ووفا کی رہنمائی کرتا رہے گا۔
</item><item>جو لوگ ایمان لانے سے انکار کرتے ہیں اور لوگوں کو راہ راست پر چلنے اور مسجد حرام (Inviolable mosque) میں جانے سے روکتے (Bar) ہیں، جن میں عبادت کا ہم نے کل افراد نسل انسان کو مساوی حق دیا ہے، خواہ وہ مقامی باشندے ہوں یا باہر کے لوگ (سب سزوار سز ہیں)، نیز ہم (اپنے قوانین کے مطابق) ان کو بھی جو اس میں الحاد یا بے دینی (Profanity) اور ظلم، یعنی شرک کرنا چاہیں گے، کربناک عذاب کا مزا چکھائیں۔
</item><item>یہ واقعہ ہے کہ ہم نے (اپنے قوانین مشیت و حکمت اور تدبیری کے مطابق) ابراہیمؑ کیلئے خانہ کعبہ کی جگہ (Site) متعین کی تھی، (نیز انہیں حکم دیا تھا کہ) کسی کو میرا سہیم و معاون قرارنہ دینا، لیکن میرے گھر کو طواف کرنے، قیام و رکوع اور سجود کرنے والوں کیلئے پاکیزہ اور صاف ستھر رکھنا۔9 حواشی -9 یہ حکم مسجد حرام، نیز ہر مسجد کے متولیوں کیلئے ہے۔
</item><item>اور تمام افراد نسل انسانی کو حج کی دعوت دو۔ وہ ہر دور دراز مقام سے پیدل اور چست و تیز سواری 10 (Fast mount) پر تمہاری طرف چلے آئیں گے۔ حواشی -10 ضامر: قدیم زمانے میں اہل عرب بالخصوص گھڑ دوڑ یا اونٹ دوڑ وغیرہ وغیرہ کیلئے گھوڑوں اور اونٹوں کو سخت ورزش کرا کر چست و تیز رو بنایا کرتے تھے (الجوھری: اساس وغیرہ وغیرہ)۔
</item><item>اس طرح وہ ان دنیوی اخروی حسنات کا خود مشاہدہ کریں (May experience)، جو وہاں ان کیلئے موجود ہیں۔ ان مقررہ ایام میں (بالخصوص)، ہم نے انہیں جو مویشی (Cattle) عطا کئے ہیں، انہیں ذبح کرتے ہوئے ان پر اللہ کا نام لیں۔ پھر ان کا گوشت خود بھی کھائو اور تنگدست محتاجوں کو بھی کھلائو۔
</item><item>بعد ازاں، وہ نہا دھو کر میل کچیل دور کریں، منتیں اتاریں اور مقدس و آزاد گھر کا طواف کریں۔
</item><item>یہ ہیں اللہ تعالیٰ کے احکام۔ چنانچہ جو شخص اللہ تعالیٰ کے مقدس احکام و مقامات کا احترام کرتا ہے تو اس کیلئے اس کے پروردگار کے قانون انعام و فضل کے مطابق حسنہ ہے۔ تمہارے لئے پالتو مویشی حلال کئے گئے ہیں، ان کے سوا جن کی وضاحت کر دی گئی ہے۔ (اے افراد نسل انسانی!) اوثان یا بتوں کی (پرستش کی) غلاظت سے بچو! یعنی بت پرستانہ و مشرکانہ عقائد و رسوم (Idolatrous beliefs and practices) کے گھنائونے اور عقل ربا اثرات سے بچو! نیز دروغ گوئی سے اجتناب کرو۔
</item><item>(نیز غور سے سنو!) سب حنیف بن جائو، یعنی سب معبودان باطلہ، جیسے آزری علماء و مشائخ، اسلاف و سادات، وقت کے فرعونوں، ہامانوں، قارونوں، فرقوں، مشرکانہ عقائد و مناسک وغیرہ وغیرہ سے کٹ کر ایک اللہ تعالیٰ کے بندگان تسلیم و رضا بن جائو، شرک باللہ سے پاک بندے۔ یاد رکھو! جو شخص غیر اللہ کو اس کی ذات و صفات، تخلیقی فعلیت اور احکام و تعلیمات میں اس کا سہیم و معاون قرار دیتا ہے، اس کی مثال اس شخص ایسی ہے جو اوپر فضا سے گرے تو (خونخوار) پرند اسے اچک لیں یا ہوا کے جھگڑ اسے بہت دور اڑا کر برباد کر دیں۔ 11 حواشی -11 اس فکر انگیز و بصیرت افروز تمثیل میں یہ اہم نکتہ مضمر ہے کہ شرک کرنے سے آدمی اپنے ارفع مقام انسانیت سے ایک تو گر جاتا ہے، دوسرے ، وہ معبودان باطلہ کے ہتھے چڑھ جاتا ہے، جو اس کی ذات کو پارہ پارہ کر دیتے ہیں۔ تیسرے، مشرکانہ عقائد و رسوم اسے راہ راست سے بھٹکا کر اس کی عاقبت برباد کر دیتے ہیں۔
</item><item>ایسا ہی ہوا کرتا ہے۔ چنانچہ جو لوگ اللہ تعالیٰ کی متبرک نشانیوں اور مناسک کا احترام کرتے ہیں (Those who revere Allah`s Holy Symbols and Rites)، وہ ایسا دلوں کی آرزوئے ہدایت و خشیت ضلالت کی بدولت کرتے ہیں۔
</item><item>تم قربانی کے جانوروں سے ایک خاص مدت تک، یعنی قربانی کے دن اور وقت تک فائدہ اٹھا سکتے ہو 12، لیکن ان کی قربانی کا اصل مقام محترم و معزز خانہ کعبہ (کے قریب مقام منیٰ) ہے۔ حواشی -12 اس کا مطلب ہے کہ مادہ جانوروں کا دودھ پی سکتے اور نر اور مادہ جانوروں، اونٹوں وغیرہ وغیرہ پر سواری کر سکتے ہو۔
</item><item>اصل یہ ہے کہ ہم نے ہر امت، یعنی ہر نبیؑ کی قوم کیلئے قربانی کی جگہ، یعنی رسم مقرر کی تھی تاکہ ہم نے انہیں جو پالتو مویشی عطا کئے ہیں انہیں اللہ کا نام 13 لے کر ذبح کریں۔ دیکھو! تمہارا الٰہ، یعنی معبود و حاکم اور مطاع صرف الٰہ یکتا ہے14، لہٰذا اپنا آپ اس کے حوالے کر دو یا بندۂ تسلیم و رضا بن جائو اور اہل خشوع و خضوع کو 15 (دنیوی و اخروی حسنہ کی) نوید ہو! حواشی -13 اسم کے معانی ہوتے ہیں، صفات و خواص، باسم اللہ کا مطلب ہوتا ہے: اللہ تالیٰ کی صفات کی برکات کی آرزو کے ساتھ۔ -14 الٰہ یکتا کو ماننے کا مطلب ہے اللہ تعالیٰ کے سوا کسی ہستی کو چاہے کتنی برگزیدہ کیوں نہ ہو، معبود، حاکم و مطاع نہ ماننا اور نہ اسے اللہ تعالیٰ کے امور فرماں روائی، تخلیقی فعلیت، ذات و احکام اور قوانین و تعلیمات میں سہیم و معاون سمجھنا، نیز نہ اس کی پرستش و حمد کرنا اور نہ اسے پکارنا اور نہ اسے صفات الٰہیہ کا حامل ہی سمجھنا۔ -15 مخبتین کا ترجمہ اہل درد و سوز بھی ہو سکتا ہے۔
</item><item>ان اہل درد و سوز کی صفات یہ ہیں کہ جب اللہ کا ذکر کیا جائے، یعنی ان کے سامنے اللہ تعالیٰ کے قوانین مکافات عمل، سعی و اکتساب، تنذیری و معدلت، ابتلاء و فلاح وغیرہ وغیرہ کا ذکر چھڑ جائے تو ان کی خشیت سے ان کے دلوں پر لرزہ طاری ہو جاتا ہے اور ان پر جو افتاد پڑتی ہے، اسے تحمل و برد باری اور وصلہ و پامردی سے برداشت کرتے ہیں، نیز صلوٰۃ قائم کرنے والے ہیں، یعنی صلوٰۃ کے فرائض اور تقاضے پورا کرنے والے ہیں16 اور ہم نے انہیں جو مال و منال دیا ہے، اس میں سے اللہ کی راہ میں خرچ کرتے ہیں۔17 حواشی -16 صلوٰۃ کے تقاضوں کیلئے دیکھئے: ھود 87:11، العنکبوت 45:29، نیز المعارج 34-22:70۔ -17 اسلامی یا مسلم حکومت کو زکوٰۃ و العفو دیتے ہیں اور اہل احتیاج سے احسان یا مالی تعاون کرتے ہیں، انہیں ماعون اور قرض حسنہ دیتے ہیں، نیز قرآن حکیم پر کام کرنے، طلبہ اور مجاہدین کی مدد کرنے اور فلاح و بہبود کرنے والوں سے مالی تعان کرتے ہیں۔
</item><item>جہاں تک (قربانی کے) اونٹوں کا تعلق ہے، ہم نے انہیں تمہارے لئے اللہ تعالیٰ کی نشانیوں اور مناسک میں سے قرار دیا ہے۔ ان میں تمہارے لئے (دنیوی و آخروی) فوائد ہیں۔ جب وہ (قربانی Sacrifice= کیلئے) قطار اندر قطار کھڑے ہوں تو انہیں اللہ کا نام لے کر ذبح کرو۔ پھر جب وہ بے دم ہو کر اپنے پہلوئوں پر گر پڑیں تو ان کا گوشت خود بھی کھائو اور قانع لوگوں (The contented) کو بھی کھلائو جو سوال نہیں کرتے اور جو مانگنے پر مجبور ہوں، انہیں بھی کھلائو۔ اس خاطر، ہم نے انہیں تمہارے قابو میں کر دیا ہے (We have subjected them to you) تاکہ تم (ہماری نعمتوں کا) شکر بجا لائو۔18 حواشی -18 اللہ تعالیٰ کی نعمت کا شکر بجا لانے کا مطلب یہ ہوتا ہے کہ اس کی نعمت کی قدر کرنا، اس سے خود بھی استفادہ کرنا اور دوسروں کو بھی مستفید کرنا، نیز زبان و دل سے اللہ تعالیٰ کی حمد و ستائش کرنا۔
</item><item>اللہ تعالیٰ کو قربانی کے جانوروں کا گوشت پہنچتا ہے نہ ان کا خون، اسے کوئی شے پہنچتی ہے تو وہ تمہارا ’’تقویٰ‘‘، یعنی تمہارا نذرانۂ جذبہ محبت و آرزو مندی۔ اس مقصد کیلئے اس نے ان پالتو جانوروں کو تمہارے قابو میں کر دیا ہے، چنانچہ جیسا کہ تمہیں بتایا گیا ہے، اللہ کی تکبیر (یعنی بسم اللہ اللہ اکبر ) پڑھ کر انہیں ذبح کرو۔ سنو! عدل و احسان، خیر و حسنہ، فلاح و بہبود اور اصلاح معاشرہ کے کام کرنے والوں کو (دنیوی و اخری حسنہ) کی نوید ہو!
</item><item>اصل یہ ہے کہ اللہ تعالیٰ اہل ایمان کی (دشمنوں کے مقابلے میں) مدافعت کرتا ہے، بخلاف اس کے، وہ کسی خیانت کرنے والے۔ کفران نعمت کرنے والے کو پسند نہیں کرتا (He does not like treacherous-ingrate)۔
</item><item>جن مسلمانوں پر زبردستی جنگ ٹھونسی جا رہی ہے، انہیں بھی دفاعی جنگ کرنے کی اس لئے رخصت دی جاتی ہے کہ ان پر ظلم کیا گیا ہے (They have been tyrannized)۔ دیکھو! اللہ ان کی مدد کرنے پر قادر (Allah is Almighty to succour them)۔
</item><item>یہ مظلوم لوگ وہ ہیں، جنہیں بے قصور و بلا جواز اپنے گھروں سے نکالا گیا ہے۔ ان کا قصور صرف یہ تھا کہ وہ کہتے ہیں کہ ہمارا رب اللہ ہے۔ 19 غور کرو! اگر اللہ بعض لوگوں کو دوسرے لوگوں کے ذریعے دفع نہ کرتا رہے (Repel not) تو راہبوں، درویشوں وغیرہ وغیرہ کی خانقاہیں(عیسائیوں کے) گرجے) (یہود کے) عبادت خانے (Synagoguses) اور (مسلمانوں کی) مساجد (Mosques)، جن میں کثرت سے اللہ کا نام لیا جاتا ہے (Allah`s neme is abundantly extolled) ، کبھی کی منہدم ہو چکی ہوتیں (Would surely have since been destroyed)\ (یاد رکھو!) جو لوگ اللہ کی مدد کرتے ہیں 20، اللہ تعالیٰ (اپنے قانون معدلت کے مطابق) ضرور ان کی معاونت (Succour) کرتا ہے، یقینا! وہ قوت والا۔ زور و غلبہ رکھنے والا ہے (Allah is All-Powerfull- Almighty) ۔ حواشی -19 ’’ہمارا رب اللہ ہے۔‘‘ یہ جملہ اپنی معنویت کی گہرائی و گیرائی کے لحاظ سے اعجازات قرآن میں سے ہے۔ اس کے اثباتی معافی کا خلاصہ یہ ہے کہ صرف ایک اللہ ہی ہے جو اپنے کل جمالیاتی۔ تخلیقی شاہکاروں کی نشوونما اور روزی دینے، ان پر ہمیشہ بے انتہا رحم و کرم اور ان کی مغفرت کرنے، دعائیں قبول کرنے، ان کو راہ راست دکھانے، ان کو حسی۔ قلبی صلاحیتیں اور دنیوی و اخروی حسنہ سے نوازنے، ان کی حاجت روائی و مشکل کشائی اور داد رسی و دستگیری کرنے والا آقا و حاکم ہے، نیز صرف وہی ان کا مولیٰ و نصیر ہے۔ اس کے سلبی معانی کا لب لباب یہ ہے کہ ان صفات حسنہ کا مالک اللہ تعالیٰ کے سوا کوئی اور نہیں ہے اور نہ ہو ہی سکتا ہے۔ وجہ یہ ہے کہ کل مخلوقات کا رب صرف اللہ ہے اور سب بندے اس کے محکوم و محتاج اور دست نگر وسائل ہیں، نیز ہر انسان کا نفس مرنے کے بعد عالم برزخ میں چلا جاتا ہے، نیز دنیا اور اہل دنیا سے لاتعلق و بے خبر ہو جاتا ہے۔ وہ ان کی پکار سن سکتا ہے نہ ان کی مدد ہی کر سکتا ہے۔ علاوہ بریں، اللہ تعالیٰ کے سوا کسی بندے کی اطاعات و بندگی کرنا، شرک ہے، کسی بندے کو اللہ تعالیٰ کی ذات و صفات اور فرمانروائی میں اس کا سہیم و معاون سمجھنا قرار دینا، شرک ہے۔ جو ناقابل معافی ظلم عظیم ہے۔ -20 اللہ کی مدد کرنے کا مطلب ہے: اس کا دین یا نظام حیات کلی کے قیام و استحکام کرنے والوں سے جان و مال سے تعاون کرنا، نیز اہل احتیاج اور اپنے مساوی پیداواری حق یا حق معلوم سے محروم لوگوں سے احسان کرنا، ان کی آبرو مندانہ طریقے سے مدد کرنا، مجاہدین، طالبان علم اور قرآن مجید کے مبلغوں سے احسان کرنا۔
</item><item>اللہ تعالیٰ کے نظام حیات کلی اور بندوں کی معاونت کرنے والوں کا شعار زندگی یہ ہوتا ہے کہ جب انہیں کسی سرزمین میں آزادی و حکومت ملتی ہے تو وہ صلوٰۃ قائم کرتے 21 اور زکوٰۃ دیتے ہیں22، نیز حسین و فطری 23 کام کرنے کی تاکید کرتے اور قبیح و غیر فطری کاموں 24 سے منع کرتے ہیں۔ یاد رکھو! کل امور (Affairs) کا فیصلہ کرنے کا اختیار صرف اللہ تعالیٰ کو ہے۔ 25 حواشی -21 صلوٰۃ قائم کرنے کا مطلب ہے: قرآن و سنہ کے مطابق اس کا ادارہ قائم کرنا، مساجد میں باجماعت صلوٰۃ قائم کرنے کا احسن انتظام کرنا اور اس کے تمام فرائض ادا کرنے کے بعد اسے قائم کرنا، نیز صلوٰۃ کے کل تقاضے ادا کرنا جو قرآن حکیم کے ان مقامات میں خاص طور سے مذکور ہیں، ھود 87:11، العنکبوت 45:29، المعارج 34-22:70۔ -22 ایتاء زکوٰۃ سے مراد ہے: قرآن و سنہ کے مطابق صاحب نصاب لوگوں کا حکومت کو ڈھائی فیصد شرح حساب سے زکوٰۃ دینا اور حکومت کا اپنے سرکاری ملازمین کے ذریعے ان سے زکوٰۃ کی رقم وصول کرنا اور بیت المال میں جمع کرنا اور اپنے مساوی پیداواری حصے یا حق معلوم سے محروم لوگوں، نیز اہل احتیاج کو زکوٰۃ کی رقم احسن اور آبرو مندانہ طریقے سے دینا۔ زکوٰۃ دراصل مسلمانوں کا معاشی نظام ہے۔ یہ اصل یاد رکھنے کی ہے کہ زکوٰۃ کی طرح العفو وصول کرنا بھی حکومت کا فریضہ ہے اور العفو کا دینا ہر اس مسلمان پر فرض ہے، جس کے پاس ضرورت سے زائد مال و دولت ہو، کیونکہ ایسے منقولہ یا غیر منقولہ مال و دولت کو جمع کرکے رکھنا، حرام مطلق اور انتہائی سنگین جرم ہے (البقرۃ 219:2، الاعراف 199:7) -23 امر بالمعروف: اس کا نظام قائم کرنا بھی مسلمان حکومت کے بنیادی فرائض میں سے ہے۔ لیکن لوگوں کو حسین و فطری کاموں کی تاکید کرنا کل افراد معاشرہ پر فرض ہے۔ یہ دراصل ادارۂ تزکیہ ہے۔ اس کا مطلب ہے اللہ تعالیٰ کی ودیعت کردہ صلاحیتوں یا استعدادوں (Potentials) کو قوۃ سے فعل میں لانے، اخلاق کی تہذیب و تحسین کرنے اور اپنے نور ذات کی تکمیل کرنے کی ناصحانہ انداز میں تاکید کرتے رہنا۔ علاوہ بریں، لوگوں کو اللہ کی راہ میں خرچ کرتے رہنے کی نصیحت کرنا، نیز انہیں حکومت کو زکوٰۃ و العفو دینے اور لوگوں سے احسان یا مالی تعاون کرنے، انہیں قرض حسنہ اور ماعون دینے، نیز انہیں جنت کی راہ راست پر چلنے کی پند و نصیحت کرتے رہنا۔ -24 نھواعن المنکر کا اداارہ قائم کرنا بھی حکومت کی ذمے داری ہے، لیکن اس کی کارکردگی کو خوب سے خوبتر بنانے میں افراد معاشرہ پر حکومت سے تعاون کرنا لازم ہے۔ منکر سے قانوناً منع کرنا، حکومت کا اور زبان و قلم سے منع کرنا حکومت اور معاشرے دونوں کا فریضہ ہے۔ منکر کی اصطلاح کل سیآت پر حاوی ہے۔ مثال کے طور پر، شرک کرنا، شبیہ و بت پرستی، قبر و روضہ پرستی، سادات و اسلاف پرستی، پیرو شیخ پرستی، آستانہ پرستی، فرقہ بندی و پرستی وغیرہ وغیرہ، نیز لوگوں کے انسانی حقوق، بشمول مساوی حق پیداوار غصب کرنا اور نہ دینا، بخل، بے حیائی، مال و دولت جمع کرنا، اکتنازو احتکار، سود کاری کی ہر قسم، جیسے بٹائی، کرایہ، بینکوں اور تمسکات کاری کا سود، تکذیب و دروغ گوئی، نقاق و ریاکاری، دائرۂ اسلام میں نیمے دروں، نیمے بروں رہنا، نیز جو کہنا اس پر عمل نہ کرنا وغیرہ وغیرہ۔ -25 للہ عاقبۃ الامور: اس ارشاد ربانی میں یہ اصل الاصول مضمر ہے کہ ہر متنازعہ معاملے کا فیصلہ کرانے کیلئے اللہ تعالیٰ کے حسن کلام آخر سے رجوع کرنا چاہئے، کیونکہ صرف وہی فیصلہ کرنے کا مجاز ہے اور اس کے فیصلے کو حرف آخر اور قول فیصل ماننا لازم ہے۔
</item><item>(اے پیغمبر آخرؐ!) اگر یہ لوگ آپ کو جھٹلاتے (Deny you)ہیں، (تو یہ کوئی نئی بات نہیں، آپ سے پہلے بھی) نوحؑ کی قوم اور عاد اور ثمود (کی قومیں اپنے نبیوںؑ کو) جھٹلا چکی ہیں۔
</item><item>نیز قوم ابراہیمؑ اور قوم لوطؑ بھی (انہیں جھٹلا چکی ہیں)۔
</item><item>اور اہل مدین نے (حضرت شعیبؑ کو) اور (فرعون کی قوم نے حضرت) موسیٰؑ کو جھٹلایا تھا۔ لیکن میں (اپنے قانون تعجیل و امہال کے مطابق) انہیں ڈھیل دیتا رہا (تاکہ وہ ایمان لے آئیں، لیکن وہ باز نہ آئے تو) پھر میرے قانون مکافات عمل نے ان پر گرفت کی۔ دیکھو! اس کا عذاب کتنا بھیانک تھا۔
</item><item>غور کرو کہ ہم نے (اپنے قوانین مکافات عمل، معدلت، خسران، تعجیل و امہال، سعی و اکتساب کے مطابق) بہت سی بستیوں کو برباد کر دیا کہ ان کے رہنے والے ظالم تھے، یعنی اپنے اور دوسروں کے بنیادی حق غصب و سلب کرنے والے تھے۔ وہ بستیاں اپنی چھتوں پر گری پڑی ہیں اور بہت سے کنویں اور فلک بوس ایوان اجاڑ پڑے ہیں۔
</item><item>یا ان لوگوں نے اس سرزمین میں سیاحت بالحق نہیں کی کہ (ان المناک مناظر کے مشاہدے سے) ان کے دل و دماغ ایسے عبرت پذیر و فعال ہو جاتے کہ ان کی بدولت ادراک حقائق کر سکتے (Could comprehend the facts) اور کان حق نیوش ہو جاتے۔ اصل یہ ہے کہ آنکھیں اندھی نہیں ہوتیں، بلکہ دل و دماغ جو سینوں میں ہیں، وہ بے نور و بے بصر ہو جاتے ہیں
</item><item>ہم جانتے ہیں کہ یہ لوگ آپ سے عذاب کیلئے جلد ی مچا رہے ہیں، یعنی کہتے ہیں کہ جس عذاب کی ہمیں وعید دی جاتی ہے اسے جلد لا کر دکھائو تو مانیں۔ (یاد رکھیں!) اللہ تعالیٰ ہرگز اپنے وعدے کے خلاف نہیں کرتا (عذاب ضرور آئے گا، مگر اپنے وقت پر،اور یاد رکھو کہ وقت یا زمانے کی حیثیت اضافی ہے)۔ چنانچہ تیرے رب کے نزدیک ایک ’’یوم‘‘ یا دن تمہاری گنتی کے حساب سے ایک ہزار سال کے برابر ہے۔
</item><item>غور سے سنو! کتنی ہی آبادیوں (Populations) کو ہم نے (اپنے قانون امہال کے مطابق، اپنی اصلاح کرنے کیلئے) مہلت دی، لیکن وہ ظلم شعار تھیں، یعنی اپنے اور دوسروں کے انسانی حقوق غصب و سلب کرنے والی تھیں۔ (جب انہوں نے مہلت سے فائدہ نہ اٹھایا تو) ہم نے (اپنے قوانین مجازات و تعجیل اور سعی و اکتساب کے مطابق) انہیں شکنجے میں کس لیا۔ یاد رکھو! سب (بنی نوع انسان کے سفر زندگی) کی آخرل منزل (Last destination) میرے پاس ہے۔26 حواشی -26 بشمول انسان ہر چیز دنیا میں سفر میں ہے، بظاہر وہ ساکن دکھائی دیتی ہے۔ جہاں تک انسان کا تعلق ہے، وہ مسلسل سفر کر رہا ہے اور اس کی منزل آخر دار الآخرت اور پڑائو عالم برزخ ہے۔
</item><item>(اے پیغمبر آخرؐ!) آپ اعلان کر دیں کہ اے بنی نوع انسان! میں (تمہارے رب کی طرف سے) تمہارے لئے کھلم کھلا تنبیہ کرنے والا (Warner) ہوں۔
</item><item>لہٰذا جو لوگ ایمان 27 لائے اور انہوں نے حسنات اکتساب 28 کیں، ان کیلئے مغفرت 29 اور حسین و آبرو مندانہ رزق ہے۔30 حواشی -27 اصطلاح قرآن میں ایمان کا مطلب ہے: اللہ تعالیٰ کی توحید الوھیت و ربوبیت، اس کی کتابوں، رسولوںؑ، نبیوںؑ، ملائکہ و روح اور آخرت پر ایسا یقین رکھنا، جس میں اضطراب و شک کی آمیزش نہ ہو۔ -28 اعمال صالحہ کا ثمرہ حسنات ہوتا ہے۔ بخلاف اس کے، اعمال سوء کا نتیجہ سیآت ہوتا ہے۔ -29 مغفرت کے معنی ہیں: اللہ تعالیٰ کا سیآت کا محو کرنا اور ان سے اپنے بندوں کو تحفظ فراہم کرنا۔ -30 رزق کریم: مؤمنوں اور صالح لوگوں کو اس دنیا میں جمالیاتی ثروت (Aesthetic riches)، حسنہ، حیات طیبہ اور حلال و آبرو مندانہ روزی دی جائے گی اور جنت میں الٰہ جمیل و رب عاشق کی رحیق مختوم اور دیگر حسین و لذیذ اور شیریں و جانفزا نعمتیں دی جائیں گی۔
</item><item>بخلاف اس کے، جو لوگ ہمارے قوانین و احکام اور تعلیمات و ہدایات کا بطلان کرنے کی سعی و جہد کرتے رہتے ہیں، وہ دوستداران آتش جہنم میں (یعنی وہ چونکہ سمندر سرشت ہوتے ہیں، اس لئے انہیں آتش جہنم میں رکھا جائے گا)۔
</item><item>(اے پیغمبر آخرؐ!) ہم نے آپ سے پہلے جو رسولؑ اور نبیؑ بھی بھیجا تو وہ (اللہ تعالیٰ کے دین یا نظام حیات کلی کے قیام و استحکام یا اس کی تبلیغ کا منصوبہ بنانے کی) آرزو کرتا تو شیطان (عداوت انسانی کی بناء پر) ضرور اس میں وسوسے اور خدشے پیدا کرنے کی کوشش کرتا (تاکہ وہ نبیؑ یا رسولؑ اپنا منصوبہ ترک کر دے)، لیکن اللہ تعالیٰ شیطان کے وسوسوں کو محو کر دیتا (Wipe out) اور اپنے قوانین و احکام کو ثبات و استحکام (Sability and firmness) بخشتا، اس لئے کہ اللہ تعالیٰ کل اشیاء کا علم کلی رکھنے والا۔ دانائے کل اور اپنے امور کمال دانشمندی سے سرانجام دینے والا ہے۔
</item><item>اس میں مصلحت یہ ہے کہ اللہ تعالیٰ شیطان کے وسوسے کو ان لوگوں کیلئے وجہ آزمائش بنائے، جن کے دل روگی ہیں31، اور جن کے دل سخت ہو چکے ہیں (یعنی ان میں عبرت و نصیحت پذیری کی استعداد مفلوج ہو چکی ہے)۔ دیکھو! ظالم پرلے درجے کی مخالفت میں پڑے ہوئے ہیں۔ حواشی -31 قلب مستوجب امراض ہے۔ تفصیل کیلئے دیکھئے، جمالیات قرآن حکیم کی روشنی میں، فیروز سنز، لاہور، کراچی، ص 126 ببعد۔
</item><item>اور اس میں یہ حکمت تھی کہ جن لوگوں کو علم دیا گیا ہے، انہیں علم الیقین ہو جائے کہ یہ (قرآن مجید) تیرے رب کی تنزیل بالحق ہے 32، لہٰذا وہ اسے تسلیم بالیقین کر لیں اور ان کے دل اس کے حضور عجز و انکسار سے جھک جائیں۔ اصل یہ ہے کہ اللہ تعالیٰ ایمان لانے والوں کو دنیوی و اخروی حسنہ کی راہ راست پر لگا دینے والا ہے۔ حواشی -32 تنزیل بالحق: اس کا مطلب ہے کہ رب رحمن نے قرآن حکیم کو اپنے جمالیاتی شاہکاروں کیلئے افادی و غایتاتی اقدار کے ساتھ نازل کیا ہے۔
</item><item>کفر شعار لوگ قرآن مجید کے من جانب اللہ ہونے کے بارے میں شک و شبہ کرنے سے باز نہیں آئیں گے، یہاں تک کہ ان پر آن رستا خیز (Hour of disaster) دفعتاً آ جائے یا روز یاس کلی (Utter despair) کا عذاب ان پر ٹوٹ پڑے۔
</item><item>روز (قیامت) فرمانروائی صرف اللہ تعالیٰ کی ہو گی اور وہ کل بنی نوع انسان کے (موحدانہ و مشرکانہ عقائد کے) درمیان فیصلہ کرے گا۔ چنانچہ جو لوگ ایمان والے ہوں گے اور انہوں نے اکتساب حسنات کیا ہو گا، وہ حسین نعمتوں سے معمور باغات بہشت میں ہوں گے۔
</item><item>لیکن جو لوگ کفر کرتے اور ہمارے قوانین و احکام اور تعلیمات کی تکذیب کرتے رہے تو انہیں (اللہ کے قوانین مجازات، سعی و اکتساب، احترام آرزو کی رو سے) ذلت آمیز عذاب دیا جائے گا۔
</item><item>یاد رکھو! جن لوگوں نے اللہ کی راہ میں ہجرت کی، پھر قتل کئے گئے یا مر گئے تو انہیں یقینا حسین رزق دیا جائے گا۔ 33 یاد رہے کہ اللہ تعالیٰ ان کیلئے بہترین رزق دینے والا ہے۔ حواشی -33 رزقا حسنا: خوبصورت و نظر افروز، سرور انگیز و جانفزا نعمتیں، یعنی جنت قرۃ العین کی کل نعمتیں، خصوصاً ناظور حیات کی ہم نظری و ہم کلامی کی رحیق مختوم وغیرہ وغیرہ۔
</item><item>اللہ تعالیٰ انہیں رہنے کیلئے ایسی جگہ، یعنی جنت القرۃ العین میں ضرور داخل کرے گا، جو انہیں مرغوب و دلپسند ہو گی۔ اصل یہ ہے کہ اللہ تعالیٰ علم کلی رکھنے والا۔ صاحب عقل و دانش ہے۔ 34 حواشی -34 حلم کے معانی برد باری کے علاوہ عقل و دانش کے بھی ہوتے ہیں (لسان، تاج وغیرہ وغیرہ)۔
</item><item> ہو گا ایسا ہی جیسا بیان ہوا ہے۔ بہرحال، (اللہ تعالیٰ کا قانون معدلت یہ ہے) کہ جس شخص کو جس قدر ایذا پہنچائی گئی ہو، اسے (ستمگر کو) اسی قدر اذیت دینے کی رخصت ہے۔ لیکن اگر اس پر پھر ستم کیا جائے تو اللہ تعالیٰ اس (مظلوم) کی ضرور مدد کرے گا۔ ویسے حقیقت یہ ہے کہ اللہ تعالیٰ (رحمن و رحیم ہے، اس لئے) معاف کرنے والا۔ سیآت محو کرنے اور ان سے تحفظ فراہم کرنے والا ہے۔
</item><item>یہ اللہ تعالیٰ کا قانون طبیعی و مابعد الطبیعی ہے کہ وہ سیاہ رات کو روز روشن میں بدلتا (Emerges into) اور روز روشن کو شب تاریک میں بدلتا رہتا ہے۔ 35 لیکن یاد رکھو کہ اللہ تعالیٰ (مدبر الامور ہے اور) سب کچھ سننے والا۔ سب کچھ دیکھنے والا (Seer) ہے۔ حواشی -35 اس آیۂ بصیرت افروز میں یہ اصل الاصول مضمر ہے کہ اللہ تعالیٰ نے (اپنے قانون احترام آرزو کے مطابق) بنی نوع انسان کو چونکہ فکر و تعقل اور ارادہ و عمل کی آزادی ودیعت کی ہے، لہٰذا دنیا میں ایمان و کفر، توحید و شرک اور عدل و ظلم کے ادوار آتے جاتے رہیں گے، لیکن یہ یاد رہے کہ اللہ تعالیٰ مدبر الامور بھی ہے اور ان انقلابات پر نظر رکھتا اور مظالم کا مداوا کرتا رہتا ہے۔
</item><item>یہ سب کچھ وہ اس لئے کرتا ہے کہ اللہ تعالیٰ جو ہے وہی قائم بالذات سچ (Truth-in- Himself) ہے (یعنی حقیقی معبود ہے)۔ بخلاف اس کے، یہ (مشرک) جن کو پکارتے ہیں، وہ سب جعلی، مجہول اور فانی ہیں (یعنی معبودان باطلہ ہیں)۔ یاد رکھو! اللہ تعالیٰ ہی ہے جو عالی مرتبت (Exalted) سب سے بڑا (Great) ہے۔
</item><item>(اے انسان!) کیا تو غور کی نظر س نہیںدیکھتا کہ اللہ تعالیٰ اوپر فضا سے پانی برساتا ہے تو (خشک زرعی) زمین سر سبز و شاداب ہو جاتی ہے (یہ تخلیقی فعلیت اس واقعیت کا ثبوت ہے کہ) اللہ تعالیٰ (اپنے بندوں پر) لطف و کرم کرنے والا۔ 34 جملہ مادی و غیر مادی اشیاء کی کل معلومات رکھنے والا ہے۔ حواشی -36 لطیف کے معانی اسرار و رموز جاننے والے اور باریک بین کے بھی ہوتے ہیں۔
</item><item>آسمانوں اور زمین میں جو کچھ بھی ہے، اللہ تعالیٰ کی ملکیت اور اس کے کل بندوں کے استفادہ 37 کیلئے ہے، کیونکہ جہاں تک خود اللہ تعالیٰ کا تعلق ہے، وہ تو مستغنی و بے نیاز ہے۔ ستودہ صفات و لائق حمد و ستائش بھی ہے اور اس کی حمد و ثنا ہوتی رہتی ہے۔ حواشی -37 اس آیۂ بصیرت افروز میں یہ معاشی اصول مضمر ہے کہ اس کائنات کی کل نعمتوں کا مالک ایک اللہ تعالیٰ ہے اور اس نے یہ نعمتیں اپنے کل جمالیاتی۔ تخلیقی شاہکاروں کے استفادے کیلئے پیدا کی ہیں۔ چنانچہ ان میں سے کوئی شخص بھی اس کا مالک نہیں، بلکہ امین مستفید ہے، لہٰذا کوئی فرد یا افراد ان نعمتوں کو جمع و ذخیرہ کرکے نہیں رکھ سکتے۔ ایسا کرنے والا حق انسانی کا غاصب اور ظالم و مجرم ہے۔
</item><item>کیا تم غور کی نظر سے نہیں دیکھتے کہ اللہ تعالیٰ نے جو کچھ زمین میں پیدا کیا ہے، تمہارے قبضہ اختیار میں کر دیا ہے (Has made subservient to you، تاکہ تم اس سے استفادہ کرو)، نیز کشتیاں اور جہاز بھی جو اس کے قانون طبیعی کے مطابق دریائوں اور سمندروں میں چلتے (Sail) ہیں (تاکہ تم بیرونی ممالک سے تجارت کرو اور نفع کمائو)، نیز وہی اجرام فلکی (Celestial bodies) کو تھامے ہوئے تاکہ وہ زمین پر نہ گریں، مگر ایسا اس کے اذن، یعنی قوانین طبیعی و تدبیری کے مطابق ہو سکتا ہے۔ اصل یہ ہے کہ اللہ تعالیٰ بنی نوع انسان پر از بس لطف و شفقت کرنے بے حد ترس کھانے، درگزر کرنے اور رجوع کرنے والا ہے۔
</item><item>یاد رکھو کہ اللہ ہی ہے جس نے تمہیں زندگی دی (جو غیر مترقبہ نعمت عظمیٰ ہے)، پھر وہی تمہیں موت دے گا۔ پھر (آخر میں) وہی تمہیں زندہ کرے گا (He will bring you back) ہے ۔واقعہ یہ ہے کہ انسان بڑا ہی ناشکرا ہے یعنی نہ تو اللہ تعالیٰ کی نعمتوں کی قدر کرتاہے اور نہ اپنے منعم کی)۔
</item><item>(اے رسولؐ!) ہم نے ہر امت یا ہر ایک ہم مشرب قوم (Community of the same creed) کیلئے ایک طریق عبادت مقرر کیا ہے، جس کی انہوں نے پابندی کرنی ہے، لہٰذا انہیں آپ کے طریق عبادت کے بارے میں جھگڑا نہیں کرنا چاہئے۔ آپ لوگوں کو اپنے رب کی طرف آنے کی دعوت دیتے رہیں، اس لئے کہ آپ ہر حال میں حقیقی منزل مقصود کی راہ راست پر ہیں۔
</item><item>اگر باوجود اس کے، وہ آپ سے بحث و نزاع کریں (Wrangle with you)، تو آپ انہیں جتا دیں کہ جو کچھ تم کرتے ہو، اللہ اسے خوب جانتا ہے۔
</item><item>اللہ تعالیٰ روز قیامت ان تمام امور کا فیصلہ کر دے گا، جن میں تم اختلاف کرتے ہو۔
</item><item>(اے بنی نوع انسان!) کیا تم نہیں جانتے کہ اللہ تعالیٰ ہر اس چیز (اور واقعہ) کو جانتا ہے جو آسمان اور زمین میں ہے۔ یاد رکھو کہ یہ سب کچھ اللہ تعالیٰ کے دفتر (ریکارڈ) میں محفوظ ہے اور ایسا کرنا اللہ تعالیٰ کیلئے سہل ہے۔
</item><item>دیکھو! یہ لوگ اللہ تعالیٰ کے سوا ان چیزوں کی پرستش یا پوجا پات کرتے ہیں، جن کی الوھیت کی اس نے کوئی سند (Warrant) نازل نہیں کی اور نہ ان (کے احوال و ظروف) کا انہیںعلم ہی ہے۔ دیکھو! (یہ ظالم 38، یعنی مشرک ہیں اور قیامت کے روز) مشرکوں کا کوئی مددگار (یعنی سفارشی اور بچانے والا) نہ ہو گا۔ حواشی -38 ظالم سے مراد مشرک ہیں۔ مشرک ایک تو اللہ تعالیٰ کی صفات الوھیت و ربوبیت کے بارے میں نا انصافی کرتے ہیں اور دوسرے شرک کرنے سے اپنی ذات کو پارہ پارہ کر دیتے ہیں او رتیسرے یہ کہ اپنے آپ کو اہل نار بناتے ہیں۔ ظاہر ہے اس سے بڑا ظلم اور کیا ہو سکتا ہے۔
</item><item>(اے رسولؐ!) جب ہماری آیات، یعنی تعلیمات، قوانین و احکام، ان کو پڑھ کر سنائے جاتے ہیں تو آپ کفر شعار لوگوں کے چہروں پر کراہت (Repugnance) کے آثار پہچان لیتے ہیں۔ قریب ہے کہ وہ ان پر ٹوٹ پڑیں (May assault them) جو ہماری آیات ان کو سناتے ہیں۔ انہیں بتا دیں، کیا میں تمہیں اس سے بھی زیادہ اذیت ناک چیز کی خبر دوں؟ اور وہ جہنم ہے، جس کی وعید اللہ تعالیٰ نے کفر شعار لوگوں کو دے رکھی ہے۔ دیکھو! ان کے سفر زندگی کی آخری منزل بڑی بھیانک (یعنی جہنم) ہو گی۔
</item><item>اے بنی نوع انسان! (تمہارے لئے) ایک مثال (Parable) بیان کی جاتی ہے۔ اسے غور کے کانوں سے سنو! اللہ تعالیٰ کو چھوڑ کر تم جن (خود ساختہ معبودوں) کو پکارتے (Invoke) ہو، انہوں نے ایک مکھی تک تخلیق نہیں کی۔ اگر یہ سب اکٹھے ہو کر ایسا کرنا چاہیں تو تب بھی اسے پیدا نہ کر سکیں۔ پھر اگر مکھی ان سے کچھ چھین کر لے جائے تو وہ اس سے واپس نہیں لے سکتے۔ کتنے لاچار و ضعیف (Helpless and feeble) ہیں مانگنے والے (The seeker) اور وہ بھی جن سے مانگتے (The sought) ہیں۔
</item><item>ان لوگوں نے اللہ تعالیٰ کی قدر و منزلت نہیں پہچانی 39، جیسی پہچاننے کا حق تھا۔ بلاشبہ اللہ تعالیٰ نہایت زور آور (Almighty)۔ صاحب سطوت و صولت ہے۔ حواشی -39 کفر شعار لوگوں کو اگر اللہ تعالیٰ کی صفات حسنہ، مثلاً اس کی الوھیت و ربوبیت، عظمت و کبریائی، عزت و قدرت، جباری و قہاری، جمال و جلال وغیرہ وغیرہ کا عرفان ہوتا تو وہ اسے چھوڑ کر اپنے خود ساختہ معبودوں کو حاجت روائی و مشکل کشائی، کشادگی رزق و استمداد کیلئے ہرگز نہ پکارتے۔
</item><item>(یہ اس کی سنت حسنہ ہے کہ) اللہ تعالیٰ ملائکہ میں سے رسول یا پیغام رساں (Message-bearers) چن لیتا ہے،اسی طرح انسانوں میں بھی۔ لیکن وہ (خود) سب کچھ سننے والا… سب کچھ دیکھنے والا ہے۔
</item><item>اسے (اللہ کو) اس کا بھی علم ہے جو لوگوں کے سامنے ہے، یعنی انہیں پیش آنے والا ہے، اور اس کا بھی جو ان کے پیچھے ہے، یعنی اللہ تعالیٰ کو لوگوں کے حال، مستقبل اور ماضی سب کا علم ہے اور کل معاملات، فیصلے کیلئے، اللہ تعالیٰ کے حضور پیش کئے جائیں گے۔
</item><item> اے لوگو جو ایمان لائے ہو! اپنے رب کے حضور رکوع کرو، سجدہ کرو اور اس کے احکام پر عمل اور خیر و حسنہ کے کام کرو تاکہ خوف و حزن کی آگ سے محفوظ رہنے اور دنیوی و اخروی حسنہ پانے میں کامیاب ہو سکو۔
</item><item>(مسلمانو! اللہ کی راہ میں ایسی سعی و جہد کرو جیسا سعی وجہد کرنے کا حق ہے، یعنی ظالم اسلام کے قیام و بقا کیلئے تن، من، دھن کے ساتھ حتیٰ المقدور مساعی جمیلہ کرنا، تم پر لازم ہے۔ (اس لئے کہ) اس کام کیلئے اس نے تمہیں منتخب کیا ہے۔ لیکن اللہ تعالیٰ دین یا اپنے نظام حیات کلی کے معاملے میں تم پر بار گراں نہیں ڈالتا۔ یہ تمہارے باپ ابراہیمؑ کا دین ہے۔ اس (اللہ) نے پہلی کتابوں میں بھی اور اس کتاب (قرآن) میں بھی تمہارا نام مسلمان 40 رکھا ہے تاکہ پیغمبر آخرؐ تمہارے معلم 41 بنیں اور تم بنی نوع انسان کے معلم بنو۔ چنانچہ تم نظام صلوٰۃ قائم کرو اور زکوٰۃ کا نظام بھی قائم کرو اور اللہ تعالیٰ کے ساتھ (قرآن مجید کے وسیلے سے) اپنا رابطہ استوار رکھو! وہی تمہارا مولیٰ، یعنی دوست و سرپرست ہے، دیکھ! وہ کتنا حسین سرپرست اور کتنا حسین مددگار ہے۔ حواشی -40 قرآن حکیم کی اصطلاح میں ’’مسلمان‘‘ کا مطلب ہے بندۂ تسلیم و رضا۔ -41 شاہد کے یہ معانی بھی ہیں: دوسروں کو اپنے علم سے آگاہ کرنے والا (لسان، تاج العروس، المحکم)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>یقینا مؤمن خوف و حزن کی آگ سے محفوظ رہنے اور دنیوی و اخروی حسنہ 1 پانے میں کامیاب ہو گئے، یعنی کامیاب ہو جاتے ہیں۔ حواشی -1 دنیوی حسنہ کے معانی ہیں: ہر حسین و مسرت انگیز نعمت، جیسے حیات طیبہ و طمانیت قلب اور امن و سلامتی وغیرہ وغیرہ جبکہ اخروی حسنہ سے مراد جنت قرۃ العین اور اس کی حسین نعمتیں ہیں۔
</item><item>جو اپنی صلوٰۃ یا نماز میں پیکر عجز و نیاز بنے رہتے ہیں۔2 حواشی -2 ان کے دلوں میں قوانین الٰہیہ کی رجا و خشیت ہوتی ہے، لیکن ریا کاری ہوتی ہے نہ بے چینی اور نہ عجلت و نخوت ہی۔
</item><item>نیز اسلام کے خلاف بالخصوص طنزیہ گفتگو اور ہر قسم کی لایعنی، ناشائستہ باتیں اور کلام سننے اور دیکھنے سے اعراض یا کنارہ کشی کرتے ہیں۔
</item><item>اور وہ نظام زکوٰۃ کے قیام و بقا اور احسن طریقے سے چلانے کے سلسلے میں سرگرمی سے حصہ لیتے ہیں۔
</item><item> علاوہ بریں، وہ اپنے جنسی اعضا یا عورات (Private parts) کی ناجائز نمود و نمائش اور لمس و استعمال کے معاملے میں نہایت محتاط ہوتے ہیں، لہٰذا وہ ایسا ہرگز نہیں کرتے۔
</item><item>لیکن اس حکم سے ان کی بیویاں اور وہ جنگی اسیر عورتیں جو مجاہدوں کی تحویل اور نکاح میں آ جائیں، مستثنیٰ ہیں، لہٰذا ان سے جنسی اختلاط کرنے میں کوئی مضائقہ نہیں اور نہ وہ مورد الزام ہی ہوں گے (Will not be blame-worthy)۔
</item><item>لیکن ان کے علاوہ، اگر وہ دوسری عورتوں سے التفات کرنا چاہیں تو وہ حد سے تجاوز کرنے والے (Transgressors) ہوں گے۔
</item><item>علاوہ بریں، اپنی امانتوں 3 (Trusts) اور وعدوں (Pledges) 4 کا پاس و احترام کرنا، ان کا شعار ہوتا ہے۔ بالفاظ دیگر، وہ نہ تو امانت میں خیانت کرتے ہیں اور نہ وعدہ خلافی ہی کرتے ہیں۔ حواشی -3 امانت کی متعدد اقسام ہیں، جیسے روپیہ پیسہ، اثاثہ، منقولہ و غیر منقولہ جائیداد، کوئی بچہ، بچی، کوئی راز کی بات، خط یا دستاویز وغیرہ وغیرہ۔ -4 عہد: دینی بھی ہوتا ہے، جیسے کلمہ پڑھ کر اللہ تعالیٰ سے قول و قرار (Covenant_ کرنا اور اقتصادی، معاشی، عائلی، سیاسی، عسکری وغیرہ وغیرہ بھی ہوتا ہے۔
</item><item> مؤمنوں کی یہ بھی صفت ہے کہ وہ اپنی نمازوں کی حفاظت کرنے والے ہوتے ہیں، یعنی ایک تو وہ پنج وقت باجماعت صلوٰۃ قائم کرنے میں بڑے محتاط ہوتے ہیں اور دوسرے، وہ صلوٰۃ کے تمام فرائض اور تقاضے پورا کرنے والے ہوتے ہیں۔ یہی قرآن حکیم کی نظر میں حقیقی مصلین یا نمازی ہیں۔ 5 حواشی -5 صلوٰۃ کے تقاضے اور انہیں پورا کرنے والے نمازیوں کیلئے دیکھئے المعارج 34-22:70، نیز، ھود 87:11 اور العنکبوت 45:29۔
</item><item>مؤمن ہی (زمین کے حقیقی 6) وارث (Rightful inheritors) ہیں۔ حواشی -6 اس ترجمے کی اساس یہ آیت بصیرت افروز ہے: ان الارض یرثھا عبادی الصلحون (الانبیاء 15:21)۔
</item><item>ان مؤمنوں (یا مثالی انسانوں ہی کو الفردوس 7 ورثے میں ملے گا، یعنی رفیع ترین اور نہایت خوبصورت جنت، وہ اس میں حیات جاوداں بسر کریں گے۔ حواشی -7 تفسیر بیضاوی، الزمخشری: اساس۔ اس بناء پر الفردوس کو قرآن عظیم کا مثالی شہر (Ideal city( کہیں تو بیجانہ نہ ہو گا۔ اسی طرح مؤمن کی مذکورہ بالا صفات ثمانیہ (آٹھ صفات) کی بناء پر اسے قرآن مجید کا مثالی انسان (Ideal man) کہنا چاہئے۔
</item><item>دیکھو! ہم نے انسان کی تخلیق گیلی مٹی کے جوہر سے کی8 (Look! We created man from the quintescence of wet clay)۔ حواشی -8 اللہ تعالیٰ کا ارشاد ہے: وجعلنا من الماء کل شی ء حی (الانبیآء 30:21): اور ہم نے ہر جاندار (Living) چیز پانی سے پیدا کی۔ چنانچہ انسان کی تخلیق کی ابتداء پانی میں ہوئی تھی، جس کے نیچے زمین تھی۔ وہاں انسان کی شکلیں اس طرح بدلتی رہیں جس طرح شکم مادر میں بدلتی ہیں اور وہ زمین کی طرح طرح کی پیداوار کا جوہر کھاتا، ارتقاء کرتا پانی سے خشکی پر آیا اور دو پائوں پر چلنا سیکھا تو اس نے راست قامت بشر کی صورت اختیار کر لی۔ اس آیت میں بالخصوص اور اگلی آیات میں بھی اللہ تعالیٰ نے اپنی تخلیقی فعلیت کی طرف بصیرت افروز اشارے کئے ہیں۔ انسان کی تخلیق سے متعلق مفصل بحث کیلئے دیکھئے مترجم کی کتاب سرگذشت فلسفہ، حصہ اوّل ص 382 ببعد۔ اگرچہ اگلی آیات بھی صیغہ ماضی میں ہیں، لیکن محل کے مطابق قرآن مجید کا ماضی سے حال و مستقبل کا زمانہ مراد لینا اس کا حسن اسلوب ہے، اس لئے اس کا ترجمہ فعل حال میں کرنا انسب و اصح ہو گا۔
</item><item>پھر اسے نطفے کی شکل میں ایک محفوظ و مضبوط جگہ (رحم) میں رکھتے ہیں (Then we place it as a drop of sperm in (the wombs) firm and safe keeping.)
</item><item>پھر نطفے کو علقہ یا خون کے لوتھڑے (A clot of congealed blood) میں تبدیل کرتے ہیں۔ پھر اس لوتھڑے کو جنین کی سی شکل (An embronic lump) دیتے ہیں۔ پھر اس لوتھڑے کو ہڈیوں (bones) کا ڈھانچہ بناتے ہیں۔ بعد ازاں، ان ہڈیوں پر گوشت کی تہ چڑھاتے ہیں۔ پھر اسے بالکل دوسری طرح کی مخلوق (Creature، یعنی بشر) کی شکل میں متشکل کر دیتے ہیں۔ بلاشبہ، اللہ تعالیٰ بڑا ہی متبرک اور برکت دینے والا، حسین ترین و اکمل خالق 9ہے۔ حواشی -9 زیر نظر آیات میں یہ از بس اہم نکتہ مضمر ہے کہ جس طرح بچہ شکم مادر میں ایک نطفہ ہوتا ہے، پھر مختلف شکلیں بدلتا، بشر کی صورت اختیار کرتا ہے، کچھ اسی طرح انسان اپنے آغاز آفرینش میں ایک نفس سے مختلف شکلیں اختیار کرتا ہوا، بالآخر راست قامت کی بشر کی شکل میں نمودار ہوا تھا۔ اس سے یہ بھی استنباط کر سکتے ہیں کہ انسان یا آدم جنت سماوی میں نہیں، اس دنیا میں پیدا ہوا تھا۔
</item><item>بعد ازاں، تم سب نے بالآخر مرنا 10 ہے (کہ یہ اللہ تعالیٰ کا قانون طبیعی ہے، جو غیر مبدل اور اٹل ہے اور اس سے کوئی بشر مستثنیٰ نہیں)۔ حواشی -10 اس آیۂ تنذیری سے ان افراد اور فرقوں کو عبرت حاصل کرنا اور توبہ کرنا چاہئے جو اپنے پیغمبروںؑ اور بزرگوں وغیرہ وغیرہ کو ان کی موت کے بعد بھی اسی طرح زندہ خیال کرتے ہیں جیسے وہ دنیا میں تھے، اس لئے انہیں استمداد کیلئے پکارتے ہیں۔
</item><item>پھر مرنے کے بعد، آخرکار تم سب روز قیامت زندہ اٹھائے جائو گے۔ 11 حواشی-11 اس ارشاد الٰہی کا مقصود انسان میں اس اصل عظیم کا یقین پیدا کرنا ہے کہ انسان کی نشاۃ ثانیہ صرف قیامت کے روز ہو گی، پہلے نہیں ہو گی، نیز اس ارشاد کا مقصد ان تمام باطل اور قرآن مجید کی نفی کرنے والی روایات اور عقائد کا بطلان کرنا ہے، جس کی رو سے منکر اور نکیر فرشتے مردے کو قبر میں دوبارہ زندہ کرتے اور ان سے سوال جواب کرتے ہیں یا اسراء کی رات یا شب معراج قریب قریب ایک لاکھ بیس ہزار انبیآء ؑ نے بیت المقدس میں پیغمبر اعظم و آخرﷺ کی امامت میں صلوٰۃ قائم کی تھی یا دنیا میں جہاں بھی مجلس میلاد منعقد ہوتی ہے، چاہے بیک وقت سینکڑوں مجالس میلاد منعقد ہوں، وہاں نبی اکرمﷺ بنفس نفیس تشریف لاتے ہیں۔
</item><item>(اے بنی نوع انسان!) غور کرو کہ ہم نے تمہارے اوپر سات اوپر تلے اجرام فلکی (One upon another, seven heavenly bodies) تخلیق کئے ہیں اور ہم اپنی تخلیقات (Creations) سے غافل یا بے پروا (Heedless) نہیں 12 (کیونکہ ہماری ذرا سی غیر ممکن غفلت سے ان کا درہم برہم ہو جانا ناگزیر ہے)۔ حواشی -12 اس میں یہ نکتہ مضمر ہے کہ اللہ تعالیٰ خالق و حکیم بھی ہے، قیوم اور مدبر الامور بھی۔
</item><item>دیکھو! ہم اوپر فضا سے ایک موزوں مقدار میں (in due measure) پانی برساتے ہیں۔13 پھر اسے زمین میں جمع رکھتے ہیں (تاکہ تم اسے اپنی ضرورت کے مطابق بعد میں بھی استعمال کرتے رہو)۔ یاد رکھو! ہم اس پانی کو سلب کر لینے پر قدرت کاملہ رکھتے ہیں (اگر ہم ایسا کریں تو تم پانی، ارضی پیداوار اور ان کے ساتھ اپنی زندگی سے بھی ہاتھ دھو بیٹھو)۔ حواشی -13 اگر بارش کا اربوں ٹن پانی کسی جگہ یک لخت آگرے تو انسانوں سمیت سب چیزوں کو ہلاک و تباہ کر دے۔ یہ اللہ تعالیٰ کی رحمت ہے کہ بارش قطرہ قطرہ مناسب مقدار میں ہوتی ہے۔
</item><item>چنانچہ اس باران (رحمت) سے ہم تمہارے نخلستان (Palm gardens) اور تاکستان یا انگوروں کے باغات (Vineyards) اگاتے ہیں، جن میں کثرت سے میوے ہوتے ہیں اور تم ان میں سے خورد و نوش کرتے ہو۔
</item><item>نیز (بارش کے ذریعے) وہ درخت بھی جو طور سینا (Mount sinai) میں اگتا ہے (یعنی زیتون کا درخت)۔ اس میں روغن (Oil) بھی ہے اور (خوش ذوق) کھانے والوں کیلئے خوش ذائقہ سالن (Relish) بھی فراہم کرتا ہے۔
</item><item>غور کرو کہ تمہارے لئے چارپایوں (Cattle) میں بھی عبرت، یعنی کایا پلٹ کر دینے والی نشانی ہے۔ ہم ان کے پیٹوں میں سے تمہیں مشروب (Drink، یعنی دودھ) پلاتے ہیں، نیز ان میں تمہارے لئے اور بھی کثیر فوائد (Numerous benefits) ہیں۔ علاوہ بریں، ان میں سے بعض کا تم گوشت بھی کھاتے ہو۔
</item><item>علاوہ بریں، تم (خشکی میں) ان پر اور (بحر و دریا میں) کشتیوں اور جہازوں میں سواری، یعنی سفر کرتے ہو۔14 حواشی -14 زیر نظر آیات (12 تا22) میں رب عاشق نے اپنے جمالیاتی۔ تخلیقی شاہکاروں کی توجہ اپنی اعجازی و جمالیاتی اور افادی و غایتاتی تخلیقی فعلیت (Creative activity) کی طرف مبذول کرائی ہے۔ مقصود یہ ہے کہ انسان کی اس معجزاتی تخلیقات (Miraculous creations) میں تفکر بالحق کرے تاکہ اس میں نفسیاتی۔ جمالیاتی لمحہ (Psycho-aesthetic moment) پیدا ہو اور اس کی کایا پلٹ ہو جائے اور وہ اللہ جل شانہ کی قدرت و جلالت اور الوھیت و ربوبیت پر ایمان لے آئے۔ قرآن کے مثالی انسانوں، یعنی مؤمنوں اور رب کریم کی معجزاتی تخلیقات کے ذکر کے بعد اب بدترین مخلوق، یعنی کافروں کا بیان شروع ہوتا ہے:
</item><item>اصل یہ ہے کہ ہم نے نوح کو (رسولؑ بنا کر) اس کی قوم کی طرف بھیجا۔ انہوں نے اپنی قوم کے لوگوں کو دعوت دی کہ تم صرف ایک اللہ کی بندگی اور اس کے احکام پر عمل کرو۔ (یاد رکھو!) اس کے سوا تمہارا کوئی اور معبود و حاکم (Deity) نہیں۔ کیا تم کجروی چھوڑ کر راہ راست اختیار نہیں کرو گے؟
</item><item>(حضرت نوحؑ کی دعوت توحید سن کر) اس کی قوم کے سردار (Chieftains)، جنہوں نے دعوت توحید ماننے سے نکار کیا، لوگوں سے کہنے لگے کہ یہ اس کے سوا کچھ نہیں کی کہ تمہاری طرح ہی کا بشر (Mortal human being) ہے اور تم پر فوقیت وسطوت حاصل کرنے کا خواہشمند ہے۔ ذرا سوچو تو سہی! اگر اللہ، رسول بھیجنا چاہتا تو فرشتے اتار دیتا۔ ہم نے اپنے اگلے آبائو اجداد (Forbearers of old)سے ایسی کوئی بات نہیں سنی (جو نوحؑ کہتا ہے)۔
</item><item>وہ فقط ایک ایسا شخص ہے جسے جنون ہو گیا ہے (Is surely possessed)، تم کچھ مدت دیکھو کہ اس کا انجام کیا ہوتا ہے۔
</item><item>نوحؑ نے دعا مانگی: ’’پروردگارا! میری مدد فرما، کیونکہ انہوں نے مجھے جھٹلایا ہے‘‘ (Because they have denied me)۔
</item><item>اس پر ہم نے اس کی طرف وحی کی (Inspired in him) کہ ہماری نظر یا نگرانی (Guidance) میں اور ہماری وحی (Inspiration) کے مطابق کشتی بنائو۔ پھر جب ہمارے حکم کے نافذ ہونے کا وقت آئے اور زمین کے سوتے پھوٹ پڑیں (Waters gush forth in torrents over the face of the earth) تو اس کشتی میں ہر (ضرورت کے) جانور کے نر اور مادہ کا ایک ایک جوڑا رکھ لو اور اپنے پیرو کاروں 15 کو بھی سوار کر لو۔ لیکن ان کو نہیں (خواہ اہل و عیال ہی کیوں نہ ہو) جن سے متعلق ہمارا فیصلہ صادر ہو چکا ہے۔ دیکھنا! جن لوگوں نے شرک اور اپنے اوپر ظلم کیا ہے، ان کے بارے میں مجھ سے کچھ نہ کہنا، کیونکہ وہ سب غرق ہونے والے ہیں (They are destined to be drowned)۔ حواشی -15 اھلک: اصطلاح قرآنی میں ’’اہل‘‘ اور ’’آل‘‘ سے مراد وہ لوگ ہوتے ہیں جو کسی نبیؑ یا فرعون کو ماننے والے یا پیرو کار ہوں۔
</item><item>پھر جب تو اور تیرے رفقاء کشتی میں اچھی طرح بیٹھ چکیں تو تم سب کی یہ صدا ہو: ’’تعریف و ستائش اور تشکر کا سزاوار اللہ تعالیٰ ہے، جس نے ہمیں ظالموں، یعنی مشرکوں اور ستمگروں سے نجات دی۔‘‘
</item><item>نیز (اترتے وقت) یہ دعا بھی مانگنا: ’’پروردگارا! ہمیں مبارک مقام پر اتارنا 12۔ تو سب سے بہتر جگہ دینے والا ہے یا تو سب سے بہتر مہمان نواز ہے17۔‘‘ حواشی -16 حضرت نوح علیہ السلام کو یہ دعائیں سکھانا اس واقعیت پر دلالت کرتا ہے کہ اللہ تعالیٰ اپنے بندوں کا عاشق و معلم ہے۔ -17 المنزلین: اس کے معانی مہمان نواز بھی آتے ہیں (یوسف 59:12)۔
</item><item>بلاشبہ اس گذشت میں (اہل نظر کیلئے) عبرتناک نشانیاں ہیں۔ اصل یہ ہے کہ ہم (اپنے قانون ابتلاء کے مطابق، اپنے بندوں کو سان چڑھانے کی خاطر) آزماتے رہتے ہیں۔
</item><item>پھر قوم نوحؑ کے بعد ہم نے (اپنے قانون استبدلال و استخلاف کے مطابق) ایک اور دور کی قوم کو عرصہ حیات میں لے آئے۔
</item><item>اور ہم نے ان میں انہیں میں سے اپنا رسول بھیجا (جس نے انہیں دعوت دی): اللہ کی بندگی و فرمانبرداری کرو، اس کے سوا تمہارا کوئی معبود و حاکم نہیں۔ کیا پھر بھی تم شرک کی روش ترک کرکے راہ راست اختیار نہیں کرو گے؟
</item><item>یہ دعوت سن کر اس قوم کے وہ سردار، جو ایمان لانے کے منکر تھے اور آخرت میں اللہ کے حضور پیش ہونے کو جھٹلاتے تھے، نیز جنہیں دنیوی زندگی میں ہم نے مرفہ الحال کیا تھا، لوگوں سے کہتے تھے: ’’یہ اس کے سوا کچھ نہیں کہ تمہارے جیسا انسان ہے، وہی کچھ کھاتا ہے جو تم کھاتے ہو اور وہی کچھ پیتا ہے جو تم پیتے ہو۔‘‘
</item><item>دیکھو! اگر تم نے اپنے ہی جیسے انسان کی اطاعت اختیار کی تو اس حال میں تم تباہ ہو جائو گے (You shall be lost)۔
</item><item>کیا وہ تمہیں یہ وعید دیتا ہے کہ جب تم مر جائو گے اور خاک اور ہڈیاں (Dust and bones) بن جائو گے تو تم (قبروں سے زندہ) نکالے جائو گے؟
</item><item>بعید ازقیاس، بعید ازقیاس ہے وہ بات جس کی تمہیں وعید دی جاتی ہے۔
</item><item>اس کے سوا کچھ نہیں کہ ہماری زندگی صرف اس دنیا کی زندگی ہے، (یہیں) ہم مرتے ہیں اور زندگی کرتے (Live) ہیں۔ لیکن ہم دوبارہ ہرگز (زندہ) نہیں اٹھائے جائیں گے۔
</item><item>وہ محض ایک مفتری (A slanderer) شخص ہے جو اللہ پر بہتان باندھتا ہے (Invents a lie) ، لہٰذا اس پر ایمان لانے والے نہیں۔
</item><item>اس رسولؑ نے دعا کی: ’’پروردگارا! میری مدد فرما، کیونکہ وہ مجھے جھٹلاتے ہیں۔‘‘
</item><item>اللہ تعالیٰ نے جواب دیا: ’’عنقریب وہ اپنے کئے پر پچھتائیں گے‘‘ (The shall rue it)۔
</item><item>(ہمارے قانون حق و معدلت کے مطابق) ایک ہولناک آواز نے انہیں آ لیا۔ اس طرح ہم نے انہیں (اپنے قانون مکافات عمل کے مطابق) خس و خاشاک کی طرح نیست و نابود کر دیا 18۔ دیکھو! ظالموں، یعنی مشرکوں اور ستمگروں کیلئے (اللہ کی رحمت و مغفرت سے) دوری ہے، یعنی لعنت ہے۔ حواشی -18 غثاء: خس و خاشاک جو سیلاب کے ساتھ بہ کر آئے۔ اہل عرب کا محاورہ ہے: سال بہ الوادی، یعنی وہ ہلاک ہو گیا۔ الکاشفی نے لکھا ہے: فجعلنھم غثاء کا مطلب ہے: ہم نے انہیں خس و خاشاک کی طرح نابود کر دیا (روح البیان)۔
</item><item>پھر ان کے بعد ہم دوسرے 19 ادوار کی نسلیں عرصۂ حیات میں لے آئے We gave nse to new generations)۔ حواشی -19 قرونا: ہندی میں جگوں (جگ کی جمع)۔
</item><item>کوئی ہم کیش قوم (ہمارے قانون تعجیل و امہال کی رو سے) اپنے مقررہ وقت مرگ (Doom( سے آگے پیچھے نہیں ہو سکتی۔
</item><item>بعد ازاں، ہم (اپنے قانون استبدلال و استخلاف کے مطابق) اپنے رسولؑ سلسلہ وار (In succession) بھیجتے رہے۔ ہوا یہ کہ جب بھی کسی ہم کیش قوم کے پاس اس کا رسول آیا تو اسے جھٹلایا گیا۔ چنانچہ ہم (اپنے قوانین تعجیل و امہال اور مجازات کے مطابق) ایک کے بعد دوسری قوم کو ہلاک کرتے رہے اور ان کو اساطیر (Fables) یا افسانے بنا دیا۔ چنانچہ جو قوم ایمان نہیں لاتی، وہ (اللہ کے قانون احترام آرزو کے مطابق) اس کی رحمت و مغفرت سے دور، یعنی ملعون ہو جاتی ہے۔
</item><item>بعد ازاں، ہم نے موسیٰؑ اور اس کے بھائی ہارونؑ کو بھیجا، بصیرت افروز احکام اور برہان قاطع کے ساتھ۔
</item><item>فرعون اور اس کے اعیان (Nobles) کے پاس۔ لیکن انہوں نے اپنے زعم کبر میں ان کی تحقیر کی (Scorned them)، اس لئے کہ وہ تھے ہی مغرور اور اپنے آپ کو بڑا اور گھمنڈی سمجھنے والے لوگ (The arrogant people)۔
</item><item>چنانچہ وہ کہنے لگے: ’’کیا ہم اپنے جیسے دو انسانوں (Mortals) پر ایمان لائیں، جبکہ ان کی قوم کے لوگ ہماری اطاعت و بندگی کرنے اور ہمارے احکام و قوانین ماننے والے ہیں۔
</item><item>ہوا یہ کہ انہوں نے دونوں (بھائیوں) کی تکذیب (Gave the lie to those two) کی اور (ہمارے قانون مجازات و تعجیل و امہال کے مطابق) وہ ہلاک کر دیئے گئے۔
</item><item> دیکھو! ہم نے موسیٰؑ کو (اپنی) کتاب (تورات) دی تھی تاکہ (بنی اسرائیل، بالخصوص) راہ راست اور منزل مقصود پا لیں۔
</item><item>بعد میں ہم نے ابن مریم (عیسیٰؑ) اور اس کی ماں کو اپنی قدرت کے نشان بنایا اور (اپنے قوانین انعام و فضل و فلاح کے مطابق)ا نہیں سطح مرتفع، یعنی ایک بلند جگہ میں پناہ (Shelter) دی جو قابل سکونت، شاداب اور چشموں والی تھی۔
</item><item>(اللہ تعالیٰ نے اس آیت میں یہ فرمان ہر زمان و مکان کی اقوام کے رسولوںؑ یا پیغمبروںؑ کو دیا تھا کہ دین یا اللہ تعالیٰ کا نظام حیات کلی سب کا (یعنی رسولوںؑ اور ان کی امتوں کا) ایک ہی تھا، لیکن اقوام عالم نے اس کی وحدت کو پارہ پارہ کر دیا)۔ چنانچہ ارشاد ہوا: اے رسولو! پاکیزہ و صحت بخش اور خوشگوار ماکولات و مشروبات خورد و نوش کرو اور عدل و احسان، فلاح و بہبود کے اور توازن آفریں امور سرانجام دیتے رہو۔ دیکھو! جو کچھ تم کرتے ہو، مجھے اس کا علم کلی ہے۔
</item><item>اصل یہ ہے کہ تم میں سے ہر ایک کی امت (دین توحید کی بناء پر) ایک ہی امت ہے اور میں تم سب کا پروردگار و آقا ہوں، لہٰذا میری طلب و آرزو کرتے اور میرے قانون مجازات سے ڈرتے رہو۔
</item><item>پھر یہ ہوا کہ انہوں نے (عصبیت و ضد کے سبب) اپنے دین کو اپنے درمیان فرقوں (Sects) میں منقسم کر لیا۔ چنانچہ ہر فرقے کے پاس جو ہے (یعنی اعتقادات (Tenets and beliefs) وغیرہ وغیرہ) اس پر اتراتا ہے۔
</item><item>لہٰذا (اے پیغمبر اعظم و آخرؐ!) انہیں، یعنی کافروں کو کچھ مدت اپنے خمار جہالت و غفلت میں پڑا رہنے دیں (جب ہمارے قانون مجازات نے ان پر گرفت کی تو انہیں پھر ہوش آئے گا)۔
</item><item>کیا یہ کافر اس زعم میں مبتلا ہیں کہ ہم (ان کے کفر سے خوش اور ان پر مہربان ہیں، اس لئے) انہیں مال و منال اور بیٹے دے کر ان کی مدد کررہے ہیں۔
</item><item>(نیز) انہیں جلد جلد فوائد پہنچا رہے ہیں، لیکن انہیں (اس حقیقت کا) شعور نہیں (کہ اس طرح ہم اپنے قوانین ابتلاء اور تعجیل و امہال کے مطابق، ان کا امتحان لے رہے ہیں اور انہیں ڈھیل دے رہے ہیں)۔
</item><item>(بخلاف کافروں کے) جو لوگ اپنے پروردگار (کے قانون مجازات وغیرہ وغیرہ) کی خشیت سے خوف بداماں رہتے ہیں (Remain in awe)۔
</item><item>نیز جو اپنے پروردگار کے قوانین و احکام اور تعلیمات کو تسلیم بالقین و اذغان کرتے ہیں۔
</item><item>اور جو کسی اور کو اپنے پروردگار کا شریک نہیں ٹھہراتے، یعنی اس کی صفات الوھیت و ربوبیت میں کسی خود ساختہ معبود کو اس کا سہیم اور اس کے کاروبار فرمانروائی میں کسی اور کو اس کا شریک و معاون نہیں مانتے۔ 20 حواشی -20 اس کا مطلب ہے کہ رب رحمن کو وحدہ، لاشریک سمجھتے ہیں۔
</item><item>اور وہ لوگ کہ جن سے جس قدر بن پڑتا ہے (اللہ کی راہ میں) خرچ کرتے ہیں، باوجود اس کے، ان کے دل (اس اللہ کے قانون مجازات کے خوف سے) لرزاں رہتے ہیں کہ انہوں نے (اپنے اعمال کا حساب دینے اور ان کا فیصلہ سننے کیلئے) اپنے پروردگار کے حضور لوٹ کر جانا ہے۔
</item><item>یہی وہ لوگ ہیں جو (لوگوں سے) احسان کرنے اور حسنات حاصل کرنے میں جلدی کرتے ہیں اور ان کے حصول میں دوسروں پر سبقت لے جاتے ہیں۔
</item><item>ہم (اپنے قانون معدلت کی رو سے) کسی شخص کو اس کی بساط و مقدرت سے زیادہ کسی بات کا مکلف یا ذمے دار (Responsible) نہیں ٹھہراتے۔ ویسے ہمارے پاس ایسا دفتر (Record) ہے (جو کل بنی نوع انسان کا اعمالنامہ ہے) اور سچ سچ بولتا ہے21، لہٰذا کسی سے ہرگز نا انصافی نہیں ہو گی۔ حواشی -21 مثال کے طور پر، جیسے آج کل آڈیو/ ویڈیو کیسٹ ہے جو ریکارڈ کی ہوئی باتوں کو من و عن دہرا دیتا ہے۔
</item><item>بلکہ ان کے دل و دماغ (قرآن حکیم اور روز حساب و جزا) سے خمار غفلت میں سرشار ہیں۔ علاوہ ازیں، ان کے کرنے کے اور بھی اعمال سوء (Awful deeds) ہیں، جو وہ کرتے رہیں گے۔
</item><item>یہاں تک کہ جب ہم (اپنے قانون مجازات کے مطابق) ان میں سے عیش کے بندوں (Luxurious people) کو گرفتار عذاب کریں گے تو وہ چیختے اور گڑگڑاتے ہوئے (اللہ سے) امداد کیلئے فریاد کریں گے 22۔ (They will humble themselves with earnest supplication and cry out for succour)۔ حواشی -22 یجئرون کا مادہ جار یاج ار ہے۔ اس کے بنیادی معافی گڑگڑانا اور چیخ کر فریاد کرنا ہیں۔ دعا اور تضرع و زاری میں افراط کے موقع پر بولتے ہیں (صحاح، اساس، تاج، قاموس)۔
</item><item>(ان سے کہا جائے گا:) آج گڑگڑائو نہ (اللہ سے امداد کیلئے) فریاد ہی کرو۔ تمہیں (ہمارے قوانین سعی و اکتساب، مجاات اور فلاح کے مطابق) ہم سے قطعاً مدد نہیں ملے گی۔
</item><item>(کیا تمہیں یاد نہیں کہ) جب ہمارے احکام تمہیں پڑھ کر سنائے جاتے تھے تو تم اپنی ایڑیوں پر الٹے پھر جاتے تھے (You used to trun about on your heels)۔
</item><item>تم اپنی بڑائی کے نشے میں ان آیات قرآن کی تحقیر کیا کرتے تھے اور راتوں کو اپنی بیٹھکوں میں تم مل کر بدگوئی (Rave) کیا کرتے تھے۔
</item><item>کیا انہوں نے اس کلام 23 میں تفکر بالحق یا بامقصد غور و فکر نہیں کیا یا ان کے پاس کوئی ایسی چیز آ گئی ہے، جو ان کے پہلے باب دادوں (Forefathers of old) کے پاس نہیں آئی تھی24؟ حواشی -23 کلام سے مراد اللہ تعالیٰ کا حسن کلام آخر، یعنی قرآن عظیم ہے۔ -24 اس میں منکران قرآن کو اس تاریخی واقعیت کی یاد دہانی کرائی گئی ہے کہ قرآن مجید کوئی نیا کلام الٰہی نہیں، بلکہ اللہ تعالیٰ ہر زمان و مکان میں اپنے رسولوںؑ کو اپنا کلام دے کر بھیجتا رہا ہے۔
</item><item>کیا وہ اپنے رسول کا انکار اس لئے کرتے ہیں (Reject him) کہ اسے جانتے پہچانتے (Recognize) نہیں 25؟ حواشی-25 اس جملہ استفہامیہ میں یہ نکتہ مضمر ہے کہ رسول اکرمؐ نے اپنی عمر کے ابتدائی چالیس برش قریش مکہ کے درمیان گزارے تھے اور قریش آپؐ کے حسن خلق و کردار کی تعریف میں رطب اللسان تھے۔ وہ آپؐ کو امین و صادق کہتے اور مانتے تھے، لیکن آپؐ کی رسالت اور کلام الٰہی کو نہ ماننے کی اصل وجہ ان کی بت پرستی، اکابر و سادات اور اسلاف پرستی تھی۔
</item><item>یا یہ کہتے ہیں کہ اسے (یعنی پیغمبر اعظم و آخرؐ کو) جنون (Madness) ہو گیا ہے، (ایسا ہرگز نہیں) بلکہ وہ ان کیلئے (توحید کی) سچائی لے کر آئے ہیں، لیکن ان میں سے اکثر اس سچائی سے نفرت رکھتے (Abhor) ہیں۔
</item><item>اصل یہ ہے کہ اگر الحق، یعنی اللہ سبحانہ، و تعالیٰ ان (منکران توحید و رسالت) کی خواہشات و جذبات کی پیروی کرتا، یعنی ان کے مطابق فرمانروائی کرتا تو آسمان و زمین اور وہ کل جاندار جو ان میں ہیں، تباہ و برباد ہو جاتے (یعنی کائنات و حیات کا نظام درہم برہم ہو چکا ہوتا)، بلکہ ہم نے (اپنے قانون انعام و فضل کے مطابق) انہیں وہ ’’کتاب‘‘ دی ہے، جس میں ان کا ذکر 26 ہے (یعنی وہ ’’کتاب الانسان‘‘ ہے، اس میں اقوام عالم کے عروج و زوال کے حقیقی عوامی و محرکات کو عبرت انگیز و ایجاز بلاغت کے ساتھ بیان کیا گیا ہے۔ علاوہ بریں، اس میں انسان کو اپنے نورذات کی تکمیل، حیات طیبہ بسر کرنے اور فوز و فلاح کی صراط مستقیم پر چلنے کی ہدایات و اصول بتائے گئے ہیں)، لیکن (ان لوگوں کے ظلم و جہل کا یہ عالم ہے کہ) وہ اپنی ایسی (منفرد و بیمثال) کتاب ذکر سے روگردانی کر رہے ہیں۔ حواشی -26اس ترجمے کی صحت کے جواز کیلئے دیکھئے الانبیآء 10:21۔
</item><item>کیا آپ (اے پیغمبرؐ! اپنی تبلیغ حق کے عوض) ان سے کوئی معاوضہ 27 (Recompense) مانگتے ہیں؟ (کہ وہ آپ کا انکار کر رہے ہیں، حالانکہ آپ ان سے کچھ نہیں مانگتے)۔ اصل یہ ہے کہ آپ کیلئے آپ کے رب کا دیا ہوا صلہ ہی بہتر ہے اور وہ بہترین رزق دینے والا ہے (He is the best of providers)۔ حواشی -27۔ یہ آیۂ بصیرت افروز ان علماء سوء اور مشائخ سالوس کیلئے تازیانۂ عبرت ہے جو مدارس اور اکادمیوں، مزاروں یا آستانوں کے نام پر چندے اور نذرانے حاصل کرتے ہیں۔
</item><item> حقیقت یہ ہے (میرے پیغمبر آخرؐ!) کہ آپ ان (بے رہرو) لوگوں کو دنیوی و اخروی حسنہ کی راہ راست کی طرف بلاتے ہیں۔
</item><item>لیکن جو لوگ آخرت، یعنی روز قیامت، نشاۃ ثانیہ اور روز حساب و جزا کو دل و جان سے تسلیم بالیقین نہیں کرتے، وہ اس راہ راست سے انحراف کر رہے ہیں
</item><item>واقعہ یہ ہے کہ اگر ہم (اپنے قانون انعام و فضل کے مطابق) ان پر ترس کھائیں اور کرم کریں اور ان کے دلدر (Distress) دور کر دیں (پھر بھی وہ شکر گزار ہوں گے نہ تائب)، بلکہ اپنی غایت درجہ سرکشی (Overweening arrogance) پر اڑیں گے اور حیران و سرگرداں بھٹکتے پھریں گے۔
</item><item>پھر جب ہم نے (اپنے قانون ابتلاء کے مطابق) انہیں عذاب میں مبتلا کیا (تاکہ وہ توبہ و انابت کریں)، لیکن وہ نہ تو اپنے رب کے حضور جھکے او نہ کبھی عجز و انکسار اختیار کرنے کے ہیں (They did not abase themselves to their Sustainer, and would never humble themselves)۔
</item><item>یہاں تک جب ہم (اپنے قوانین تعجیل و امہال اور مجازات کے مطابق) ان پر کربناک عذاب (Severe chastisement) کا دروازہ کھول دیں گے تو وہ اس وقت وقف حرمان و یاس ہو کر رہ جائیں گے (They will despair of all hopes)۔
</item><item>غور کرو کہ وہ رب ہے جس نے تمہارے کان، آنکھیں اور دل و دماغ 28 تخلیق کئے، (یعنی تمہارا حسی۔ قلبی نظام قائم کیا، لیکن) تم بہت ہی کم شکر کرتے ہو (یعنی تم ان نعمتوں سے بہت کم حقیقی فائدہ اٹھاتے ہو اور بہت کم اپنے رب کا شکر بجا لاتے ہو)۔ حواشی -28 عربی اور خاص کر اصطلاح قرآن میں فواد اور قلب کا مطلب صرف وہ عضو نہیں جسے طب میں دل (Heart) کہتے ہیں، بلکہ اس کا اطلاق ذہن و عقل اور قوت احساس و تاثر پر بھی ہوتا ہے (المفرادات، الزمخشری، اساس، ابن فارس، المحکم)۔
</item><item>غور کرو کہ وہ (اللہ ہی) ہے جس نے (اے بنی نوع انسان!) تمہیں اس زمین (کرۂ ارض) میں پیدا کیا اور بڑھایا -29۔ پھر اسی کے حضور تم سب کو اکٹھا کیا جائے گا۔ حواشی -29 الذرء کے معنی ہیں، اللہ نے جس چیز کی تخلیق کا ارادہ کیا، اسے پیدا کر دیا (المفردات، تاج العروس)۔
</item><item>نیز وہ اللہ ہی ہے جو تمہیں زندگی بخشتا اور موت دیتا ہے اور رات کے اندھیرے کو دن کے اجالے میں اور اجالے کو اندھیرے میں بدلتے رہنا، صرف اسی کے اختیار میں ہے۔ (اے منکرو!) کیا یہ بات تمہاری سمجھ میں نہیں آتی (کہ اس کی ذات و صفات کو تسلیم بالیقین نہیں کرتے)؟
</item><item>لیکن انہوں نے ویسا ہی جواب دیا جو ان کے اسلاف یا متقدمین (The ancients) دیا کرتے تھے۔
</item><item>انہوں نے (استفہام انکاریہ انداز میں) کہا: کیا جب ہم مرکھپ جائیں گے اور خاک اور ہڈیاں بن کر رہ جائیں گے تو دوبارہ زندہ اٹھائے جائیں گے؟
</item><item>جو وعیدیں ہمیں دی جاتی ہیں، ایسی ہی اس سے پہلے، ہمارے آباء و اجداد کو بھی دی گئی ہیں۔ یہ تو محض قدما کے افسانے (Fables of ancients) ہیں۔
</item><item>(اے پیغمبر آخرؐ!) ان سے پوچھو کہ اگر تمہیں علم ہے تو بتائو کہ یہ کرۂ ارض یا زمین اور تمام مخلوقات جو اس میں ہیں، کس کی ملکیت ہیں۔
</item><item> یہ جھٹ جواب دیں گے: ’’سب اللہ کی ملکیت ہیں۔‘‘ پھر پوچھو! ’’کیا (اس اقرار کے باوجود) تم سبق حاصل نہیں کرو گے؟‘‘
</item><item>یہ بھی ان سے پوچھو! ’’ساتوں آسمانوں اور عظیم تخت فرمانروائی کا مالک کون ہے؟‘‘
</item><item>وہ فوراً جواب دیں گے: ’’یہ سب اللہ کی ملکیت ہیں۔‘‘ (پھر ناصحانہ انداز میں) پوچھئے! ’’کیا پھر بھی تم میں راہ راست کی آرزو اور ضلالت کی خشیت کا احیاء نہیں ہو گا؟‘
</item><item>ان سے پوچھو! اگر (حقیقت سے) آگاہی رکھتے ہو تو بتائو کہ کل موجودات کی بادشاہت (Soveregnty) کس کے قبضۂ قدرت میں ہے؟ غور کرو کہ وہ پناہ (Protetion) دیتا ہے، لیکن اس سے اوپر کوئی پناہ دینے والا نہیں۔
</item><item>وہ بلا تامل جواب دیں گے: ’’یہ بادشاہت تو اللہ کی کی ہے۔‘‘ ان سے پوچھو ’’(اگر تم یہ جانتے اور مانتے ہو تو بتائو کہ) پھر تم کیسے فریب کھا رہے ہو؟ (How then are you being deluded?)۔
</item><item> اصل یہ ہے کہ ہم ان کے پاس الحق، یعنی قرآن لائے ہیں، لیکن وہ (اس کا انکار کرنے میں) یقینا جھوٹے (Liars) ہیں۔
</item><item>(یاد رکھو!) اللہ نے ہرگز کسی کو اپنی اولاد (=بیٹا یا بیٹی Offspring=) نہیں بنایا ہے 30، اور نہ اس کے ساتھ کوئی اور معبود و حاکم ہے۔ اگر ایسا ہوتا تو ان میں سے ہر معبود اپنی مخلوق کو لے کر الگ ہو جاتا، پھر وہ ایک دوسرے پر تسلط یا فوقیت حاصل کرنے کیلئے چڑھائی کر دیتے (اس طرح نظام حیات و کائنات درہم برہم ہو جاتا)۔ اللہ ان باتوں سے منزہ و پاک ہے جو یہ مشرک اس سے منسوب کرتے ہیں (Ascribe to Him)۔ حواشی -30 اللہ سبحانہ، و تعالیٰ کے اولاد رکھنے کا عقیدہ اسلام سے پہلے اہل عرب اور بعض دیگر اقوام عالم کا بھی تھا۔ مثلاً یونانیوں اور ہندوئوں کا عقیدہ تھا کہ دیویاں اللہ تعالیٰ کی بیٹیاں ہیں اور نصاریٰ کا عقیدہ تھا کہ حضرت عیسیٰ علیہ اسلام ، اللہ کا بیٹا ہے اور یہود حضرت عزیزؑ کو اللہ کا بیٹا کہتے ہیں۔ ابنیت (Son-ship) کا عقیدہ مسیحیت کی اساس ہے۔ اس آیۂ بصیرت افروز میں ان تمام مشرکانہ عقائد کا بطلان کر دیا گیا ہے۔
</item><item>یاد رکھو!) غیب (Invisible) اور حاضر (Visible) کا جاننے والا ’’وہ‘‘ ان (معبودان باطلہ) سے بلند و بالا ہے، جن کو مشرک اس کے معاون و سہیم ٹھہراتے ہیں۔
</item><item>(اے پیغمبرؐ!) یہ دعا مانگئے! پروردگارا! جس عذاب کی انہیں وعید دی گئی ہے، اگر تو نے مجھے (میری زندگی میں) دکھانا ہے تو۔
</item><item>اے رب 31! (بوقت عذاب) مجھے ظالموں، یعنی مشرکوں کے زمرے میں نہ رکھنا۔ حواشی -31 اس دعا میں یہ حکیمانہ نکتہ مضمر ہے کہ اللہ کے قوانین ابتلاء و مجازات کے مطابق عذاب آ جانے کے وقت ظالموں کے ساتھ ان لوگوں کے مارے جانے کا بھی احتمال ہوتا ہے، جو مشرکوں اور ظالموں کو شرک و ظلم سے منع نہیں کرتے، لہٰذا انہیں بھی عذاب سے اللہ تعالیٰ کی پناہ مانگتے رہنا چاہئے۔
</item><item>تسلی رکھیں! ہم (اپنے قوانین مشیت و حکمت او رتدبیری کے مطابق) وہ عذاب جس کی انہیں وعید دی گئی ہے، آپ کو (محفوظ رکھ کر) اسے دکھانے کی قدرت کاملہ رکھنے والے ہیں۔
</item><item>آپ برائی کو خوبتر بات یا حسنہ سے دور (Repel) کریں، ہم ان باتوں کو خوب جانتے ہیں، جو وہ (ہمارے اورآ ٓپ کے متعلق) کہتے ہیں
</item><item>اور یہ دعا مانگا کرو! ’’پروردگارا! میں شیطانوں کی ترغیبات و تحریکات (Promptings of all evil impulses) سے تیری پناہ کا طلبگار ہوں‘‘ (I seek refuge with Thee)۔
</item><item> نیزمیرے رب! میں اس سے بھی پناہ مانگتا ہوں کہ وہ میرے پاس آئیں۔
</item><item>(وہ اپنی گستاخ باتوں اور مشرکانہ عبادات میں مشغول ہی رہیں گے) یہاں تک کہ ان میں جب کسی ایک کو موت آئے گی تو التجا کرنے لگے گا: ’’پروردگارا! مجھے (دنیا میں) واپس بھیج دے۔‘‘
</item><item>تاکہ میں اس (دنیا) میں، جسے چھوڑ آیا ہوں، عدل و احسان، فلاح و بہبود کے اور توازن آفرین کام کروں۔ ہرگز نہیں۔ وہ ایسی بات (دل سے نہیں) محض زبان سے کرتا ہے۔ دیکھو! ان کے آگے برزخ کا عالم ہے، جہاں وہ دوبارہ زندہ اٹھائے جانے کے دن تک رہیں گے۔
</item><item>پھر جب مردوں کی صورتوں، یعنی ناقابل ادراک لطیف صوری پیکروں میں پھونکا جائے گا اور انہیں دوبارہ زندہ کیا جائے گا (جس طرح اللہ تعالیٰ شکم مادر میں بچے میں اپنی روح میں سے پھونک کر اسے زندہ کرتا اور باشعور بناتا ہے32)، تو اس روز ان سب کے درمیان رشتے ناطے (Kinships) منقطع ہو جائیں گے اور نہ کوئی ایک دوسرے کو پوچھے گا۔ حواشی -32 السجدۃ 9:32، نیز دیکھئے النبا 18:78۔
</item><item>پھر جن لوگوں کی حسنات وزن میں (بہ نسبت سیآت کے) بھاری ہوں گی، تو وہ (جنت میں جانے میں) کامیاب ہوں گے۔
</item><item>بخلاف اس کے، جن کی حسنات وزن میں (سیآت کی بہ نسبت) ہلکی ہوں گی تو ایسے لوگوں نے (دنیا میں بلحاظ حسنات) اپنے آپ کو خسارے میں ڈال رکھا تھا، لہٰذا وہ اب ہمیشہ جہنم میں رہیں گے۔
</item><item>آتش (جہنم) ان کے چہروں کو جھلس (Scorch) دے گی اور جہنم میں ان کے چہرے مسخ ہو جائیں گے۔
</item><item>پھر رب جلیل ان اہل نار سے خطاب فرمائے گا: کیا میری آیات، یعنی تعلیمات، قوانین اور احکام تمہیں پڑھ کر سنائے نہیں جاتے تھے؟ (سنائے جاتے تھے)، لیکن تم ان کی تکذیب کرتے تھے (You denied them)، یعنی انہیں باطل قرار دیتے تھے۔
</item><item>(یہ سن کر) وہ عرض کریں گے: پروردگارا! ہماری بدبختی (Misfortune) ہم پر مسلط ہو گئی تھی اور ہم راہ راست سے بھٹکے ہوئے تھے۔‘‘
</item><item>ہمارے رب! ہمیں اس (جہنم) سے باہر نکال دے (Deliver us from Hell)، اگر ہم نے دوبارہ ایسے اعمال سوء کا ارتکاب کیا تو ہم واقعی اپنے آپ پر ظلم کرنے والے یا اپنے آپ کو اہل نار بنانے والے ہوں گے۔
</item><item>ارشاد ہو گا: اس میں رہیں حرمان و یاس رہو اور مجھ سے کلام نہ کرو۔
</item><item>یاد کرو! میرے بندوں میں سے ایک گروہ ایسے لوگوں کا بھی تھا، جو (دعائیہ انداز میں) کہا کرتا تھا: ’’ہمارے پروردگار! ہم ایمان لے آئے ہیں، یعنی تیرے نظام حیات کلی (دین) کو تسلیم بالیقین کر لیا ہے، لہٰذا اب ہماری مغفرت فرما، یعنی ہماری سیآت محو کر دے اور ان سے ہماری حفاظت فرما اور ہم پر ترس کھا اور جرم و گناہ سے درگزر فرما اور ہم سے رجوع برحمت فرما کر تو بہترین رحم کرنے والا ہے۔
</item><item>لیکن تم نے انہیں ہدف تمسخر بنا لیا تھا (You had made them laughing stock) یہاں تک کہ اس طرح ان کے ساتھ تمہارے اس مشغلے نے تمہیں میری یاد سے یکسر غافل کر دیا، لیکن تم ان کی تضحیک کرتے رہے (You held them in derision)۔
</item><item>مگر آج میں نے ان کی برداشت و استقامت (Fortitude and stability) کا اجر دیا ہے اور وہ جنت قرۃ العین میں جانے میں کامیاب (Triumphant) ہو گئے ہیں۔
</item><item>(اللہ تعالیٰ)ان سے پوچھے گا: ’’(بتائو!) تم کتنے برس زمین (یعنی دنیا) میں رہے تھے؟‘
</item><item>وہ جواب دیں گے: ’’ایک دن یا اس کا کوئی حصہ رہے تھے، حساب دانوں سے پوچھ لے۔‘‘
</item><item>ارشاد ہو گا: ’’تم واقعی تھوڑا ہی عرصہ رہے تھے (Brief indeed was your sojourn) کاش! تم جانتے!‘‘
</item><item>کیا تم نے گمان کر رکھا تھا کہ ہم نے تمہیں بے مقصد (In vain) تخلیق کیا ہے اور یہ کہ تم ہمارے حضور لوٹائے نہیں جائو گے؟
</item><item>اللہ یقینا عالی و متعال ہے (Allah is indeed Sublimely Exalted)، حقیقی بادشاہ (The real Sovereign) ہے۔ اس کے سوا کوئی معبود و حاکم نہیں۔ وہ فرمانروائی کے تخت جلیل کا مالک ہے۔
</item><item>دیکھو! جو کوئی اللہ کے ساتھ دوسرے (خود ساختہ) معبود کو پکارے گا، جس کی اس کے پاس کوئی دلیل محکم نہیں تو اس کا حساب اس کے رب کے پاس ہو گا۔ حقیقت یہ ہے کہ کافر آتش جہنم سے چھٹکارا پانے میں کامیاب نہیں ہوں گے۔
</item><item>دیکھو! یہ دعا و رد زبان کر لو؍ ’’میرے پروردگار! میری سیآت مٹا دے اور ان سے میری حفاظت فرما اور مجھ سے رجوع برحمت فرما کہ تو کل رحم کرنے والوں میں خوب ترین ہے۔‘‘
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اس سورت (کی غیر معمولی اہمیت کا اندازہ اس واقعیت سے لگایا جا سکتا ہے کہ اس) کو ہم نے (خصوصی طور پر) نازل کیا ہے اور اس کے قوانین و احکام اور تعلیمات و ہدایات کو سمجھنے اور ان کے مطابق سفر زندگی کرنے کو بنی نوع انسان کیلئے ناگزیر (Indispensible) قرار دیا ہے۔ دیکھو! اس میں ہم نے واضح و مدلل قوانین و احکام اور تعلیمات و ہدایات دی ہیں تاکہ تم غور و فکر کرو اور سمجھو (اور ان پر عمل کرو)۔
</item><item>(یہ ہمارا قانون مجازات و تدبیری ہے کہ) جنسی بدکاری کرنے والی عورت (The adulteress) اور جنسی بدکاری کرنے والا مرد (Adulterer) میں سے ہر ایک کو سو کوڑے مارو (Flog each of them with a hundred stripes)۔ دیکھو! اگر تم اللہ اور آخرت پر ایمان رکھتے ہو تو اللہ کے نظام حیات کلی 1 میں رحم (Compassion) اس حکم پر عمل کرنے میں مانع نہ آئے: نیز ان دونوں کی سزا کے وقت اہل ایمان کی ایک جماعت کو، درس عبرت کیلئے اس کا مشاہدہ کرنا چاہئے۔ حواشی -1 متن (Text) میں ’’دین اللہ‘‘ ہے، جس کا مطلب ہے اللہ کا نظام حیات کلی (Allah`s system of the whole life)۔ حیات کلی سے مراد ہے: انفرادی و اجتماعی، مادی و معنوی اور دنیوی و اخروی زندگی۔
</item><item>ایک زانی مرد، زانیہ یا مشرکہ کے سوا کسی (عفیفہ) سے مباشرت (Coition) نہیں 2کرتا، اسی طرح زانیہ (عورت) زانی یا مشرک مرد کے سوا کسی سے ہم صحبت نہیں ہوتی (Does not couple with)، لیکن یہ فعل مؤمنوں پر حرام ہے۔ حواشی -2 عربی میں نکاح کا مطلب بغیر شادی کے مباشرت ہوتا ہے (دیکھئے ابن فارس فارس: المجمل، مصباح وغیرہ وغیرہ)۔
</item><item> یاد رکھو! جو لوگ عفیفہ یا پاکدامن (Chaste) عورتوں پر (جنسی حرام کاری (Adultery) کی تہمت (Accusation) لگاتے ہیں، لیکن (اپنے دعویٰ کے ثبوت میں) چار چشم دید گواہ پیش نہیں کر سکتے تو (ان کی تہمت کی سزا یہ ہے کہ) انہیں اسی (80) کوڑے لگائو (Give them eighty lashes) اور بعد ازاں، ان کی گواہی (Testimony) کبھی قبول نہ کرو، اس لئے کہ یہ قانون شکن لوگ ہیں۔
</item><item>اس سے مستثنیٰ وہ لوگ ہیں،جو اس کے بعد ندامت و عزم بالجزم کے ساتھ، مغفرت کیلئے، اللہ سے رجوع کرتے اور اپنی اصلاح کر لیتے ہیں (Make amends)، اس لئے کہ اللہ تعالیٰ سیآت محو کرنے اور ان سے تحفظ فراہم کرنے والا۔ بے حد ترس کھانے، بخشنے اور رجوع برحمت کرنے والا ہے۔
</item><item>اسی طرح جو لوگ اپنی بیویوں پر (جنسی بدکاری) کا الزام لگائیں، لیکن اپنے سوا ان کے پاس کوئی عینی گواہ نہ ہو تو ان میں سے ہر ایک مرد اللہ کی قسم کھا کر چار بار کہے کہ وہ سچوں میں سے ہے۔
</item><item>اور پانچویں بار کہے: اس پر اللہ کی لعنت (Curse) ہو اگر وہ جھوٹا ہو۔
</item><item> اور وہ عورت اس طرح اپنے آپ کو سزا سے بچا سکتی ہے کہ وہ اللہ کی قسم کھا کر چار دفعہ کہے کہ اس کا شوہر جھوٹ بولتا ہے۔
</item><item>پھر پانچویں دفعہ کہے کہ اس پر اللہ کا غضب یا قہر (Wrath) پڑے اگر وہ (اس کا شوہر) سچوں میں سے ہے۔
</item><item>یاد رکھو! اگر تم پر اللہ کا فضل (Benevolence and Grace) ہوتا نہ اس کی رحمت (Pity, compassion, affection, blessing)، تو تمہارا عالی و خاندانی نظام درہم برہم ہو جاتا، لیکن حقیقت یہ ہے کہ اللہ بار بار رجوع برحمت کرنے والا۔ غایت درجہ دانشمند اور بے نہایت حکمت و دانشمندی سے اپنے امور سرانجام دینے والا ہے۔
</item><item>دیکھو! جن لوگوں نے فتنۂ افک برپا کیا، یعنی بہتان طرازی کی (Invented slander) وہ تم ہی میں سے ایک گروہ ہے۔ تم یہ نہ سمجھو کہ یہ واقعہ تمہارے لئے مضرت رساں ہے، بلکہ یہ تمہارے لئے (اخلاقی و معاشرتی نتائج سبق آموز کے لحاظ سے) اچھا ہے۔ جہاں تک الزام لگانے والوں کا تعلق ہے تو ان میں سے ہر ایک اپنے گناہ کی سزا پائے گا، لیکن تم میں سے جس شخص نے بار گناہ زیادہ اٹھایا ہے 3 (ہمارے قانون مجازات و معدلت کے لحاظ سے) اس کیلئے سزا بھی کڑی ہے۔ حواشی -3 یہ شخص رئیس المنافقین، عبد اللہ بن ابی تھا، جو اس فتنے کا بانی تھا۔
</item><item>(تمہارے لئے کتنی شرم کی بات ہے کہ) جب تم نے یہ افواہ (Rumour) سنی تھی تو مؤمن مردوں اور مؤمن عورتوں نے اپنے ہم نفسوں سے متعلق حسن ظن سے کیوں کام نہیں لیا اور کیوں نہ کہا کہ یہ تو صریح (Obvious) بہتان ہے۔
</item><item>ان لوگوں، یعنی بہتان طرازں نے (قانون کے مطابق) چار گواہ کیوں نہ پیش کئے۔ اب جبکہ وہ گواہ پیش نہ کر سکے تو اللہ کے نزدیک وہ جھوٹے ہیں (اس لئے سزا وار قذف ہیں)۔
</item><item>اگر دنیا اور آخرت میں اللہ کا فضل تمہارے شامل حال ہوتا نہ رحمت تو جس افواہ سازی میں تم ملوث ہو گئے تھے، اس کے باعث تمہیں انتہائی بھیانک عذاب آ پکڑتا۔
</item><item>ذرا سوچو! جب تم اپنی زبانوں سے وہ بات دہرا رہے تھے اور اپنے مونہوں سے ایسی بات کہہ رہے تھے جس کی حقیقت کا تمہیں علم نہ تھا اور تم اسے معمولی بات (Trifle) خیال کر رہے تھے، حالانکہ اللہ کے نزدیک یہ بڑا بھیانک جرم (Grave offence) ہے۔
</item><item>دیکھو! جب تم نے یہ سنا تھا تو تم نے کیوں نہ کہہ دیا کہ ایسی بات منہ سے نکالنا، ہمارے لئے جائز و زیبا نہیں۔ اللہ! صرف تو ہی ہر عیب و نقص سے پاک و منزہ ہے۔ معاذ اللہ! یہ تو ایک گھنائونا بہتان (A mostrous slander) ہے۔
</item><item>اللہ تمہیں نصیحت (Admonish) کرتا ہے کہ اگر تم واقعی مؤمن ہو تو اس قسم کی حرکت آئندہ کبھی نہ کرنا۔
</item><item>(غور کرو کہ) اللہ تمہارے لئے اپنی تعلیمات و ہدایات اور احکام و قوانین صاف صاف بیان کرتا ہے، اس لئے کہ اللہ علم کلی رکھنے والا۔ بے نہایت دانشمند اور کمال دانشمندی سے اپنے امور سرانجام دینے والا ہے۔
</item><item>بیشک جو لوگ اہل ایمان میں فحش یا بے حیائی کی باتیں پھیلانا یا ان کا چرچا کرنا چاہتے ہیں، انہیں (ہمارے قوانین سعی و اکتساب و مجازات کے مطابق) دنیا اور آخرت دونوں میں کربناک عذاب دیا جائے گا۔ دیکھو! اللہ (بے حیائی کی اشاعت کے عبرتناک نتائج و عواقب کا) علم رکھتا ہے، لیکن تم علم نہیں رکھتے۔
</item><item>دیکھو! (اور اللہ تعالیٰ کا شکر ادا کرو کہ) اگر اللہ کا فضل تمہارے شامل حال ہوتا نہ رحمت (تو تم بھی سزا وار عذاب ہوتے)، لیکن اللہ بڑا ہی شفیق و مہربان… ازبس ترس کھانے، درگزر کرنے اور بار بار رجوع برحمت کرنے والا ہے۔
</item><item>اے لوگو! جو ایمان لائے ہو! (سنو!) شیطان کے نقوش قدم پر نہ چلنا۔ دیکھو! جو شخص شیطان کا کہا مانتا اور اس کی اطاعت کرتا ہے تو وہ اسے الفحشاء، یعنی بخل اور بے حیائی (جیسے جمال فروشی، جنس فروشی، فحاشی وغیرہ وغیرہ) اور المنکر، یعنی عقل سلیم، فطرت اور وحی کے خلاف قابل نفریں کام کرنے کی ترغیب دیتا اور تحریک کرتا ہے۔ دیکھو! اگر تم پر اللہ تعالیٰ کا لطف و کرم ہوتا نہ اس کا رحم و احسان، تو تم میں سے کوئی شخص بھی پاک دل و پاکدامن اور صالح نہ بن سکتا تھا، لیکن اللہ (اپنے قانون مشیت و حکمت کے مطابق) جس کا چاہتا ہے تزکیہ کرتا ہے4۔ یاد رکھو! اللہ سب کچھ سننے والا۔ سب کچھ جاننے والا ہے۔ حواشی -4 تزکیہ کرنے کی اصطلاح قرآن کا مطلب ہے: انسان کے قلب کی تطہیر کرنا اور اس کی صلاحیتوں کو قوۃ سے فعل میں لانا، نتیجتاً انسان کو پاک، پاکدامن اور صالح بنانا۔
</item><item>دیکھو! جو لوگ تم میں بزرگی و برتری اور مالی کشادگی رکھتے ہیں، وہ اس بات کا خلفاً ارادہ نہ کریں کہ وہ اپنے اقربا، محتاجوں اور اللہ کی راہ میں ہجرت کرنے والوں کو (مالی) امداد نہیں دیں گے، بلکہ انہیں چاہئے کہ ان (سہو و خطا) سے درگزر اور صرف نظر کریں۔ کیا تم نہیں چاہتے کہ اللہ تمہاری سیآت محو کرے اور ان سے تمہاری حفاظت کرے یا تمہارے گناہ اور خطائیں معاف کرے؟ یقینا، اللہ سیات محو کرنے اور ان سے تحفظ فراہم کرنے والا۔ بڑا ہی ترس کھانے، در گزر کرنے اور رجوع برحمت کرنے والا ہے۔
</item><item>بلاشبہ جو لوگ پاکدامن اور معصوم مؤمن عورتوں پر اتہام لگاتے ہیں، ان پر دنیا اور آخرت دونوں میں لعنت ہے، یعنی وہ اللہ تعالیٰ کی رحمت و مغفرت سے دور و محروم ہوں گے، نیز انہیں بڑا کربناک عذاب ملے گا۔
</item><item>اس روز (حساب و جزا) ان کی زبانیں اور ہاتھ اور پائوں، ان کے خلاف جو وہ کیا کرتے تھے، گواہی دیں گے 5 (Will testify)۔ حواشی -5 یہاں اس واقعیت کی یاد دہانی کرائی جاتی ہے کہ اللہ تعالیٰ نے ہر انسان کے حلق میں اس کے اعمال کا جو آڈیو۔ وڈیو کیسٹ، یعنی اعمال کی متحرک اور بولتی تصاویر کا فیتہ بند آلہ لگا رکھا ہے، اس روز حکم الٰہی سے چلنے لگے گا اور انسان اپنے عمر بھر کے اقوال و افعال کو خود سن اور دیکھے لے گا۔
</item><item>اس روز اللہ (اپنے قوانین مکافات عمل اور معدلت کے مطابق) ان کے اعمال کا صلہ ان کو پورا پورا دے گا، جس کے وہ مستحق ہیں اور وہ جانتے ہیں کہ جو اللہ ہے وہ منہ بولتا حق ہے، یعنی سچ کو واضح طور پر بیان کر دینے والا ہے۔
</item><item>(زیر نظریہ آیۂ فکر انگیز میں یہ حکیمانہ نکتہ مضمر ہے کہ ازدواجی زندگی کی کامیابی کیلئے میاں بیوی کی عادات و خصائل اور خلق و ذوق میں ہم آہنگی (Harmony) کا پایا جانا لازم ہے۔ ارشاد ہوتا ہے: خبیث، یعنی گندی ذہنیت و عادت کی بدخلق و بدذوق عورتوں کے ازواج (Spouses) ان جیسے خبیث مرد ہونے چاہئے۔ اسی طرح، خبیث مردوں کی ازواج ان جیسی خبیث عورتیں ہونی چاہئے۔ بخلاف اس کے، طیب، یعنی پاکیزہ ذہنیت و عادت کی خوش خلق و خوش ذوق عورتوں کے ازواج طیب مرد ہونے چاہئے۔ اسی طرح طیب مرد کی ازواج طیب عورتیں ہونی چاہئے۔ یہ لوگ ان (اتہامات و خرافات سے) مبرا و پاک ہیں، جو یہ (بدگو) کہتے ہیں۔ ان کیلئے (اللہ کی) مغفرت، یعنی سیآت سے نجات و تحفظ بھی ہے اور حسین رزق (Excellent sustenance) بھی۔
</item><item>اے لوگو جو ایمان لائے ہو! اپنے گھروں کے سوا دوسروں کے گھر میں بغیر اجازت کے ہرگز داخل نہ ہونا اور (جب اجازت مل جائے تو) گھر والوں کو سلام کرنا۔ یہ (طرز عمل) تمہارے لئے بہتر ہے، اگر تم سوچو سمجھو تو۔
</item><item>دیکھو! اگر ایسا ہو کہ تم اس گھر میں کسی کو بھی موجود نہ پائو تو اس میں ہرگز داخل نہ ہونا، جبتک کہ تم اجازت نہ حاصل کر لو۔ اگر تمہیں لوٹ جانے کیلئے کہا جائے تو لوٹ آئو کہ ایسا کرنا، تمہاری تحسین اخلاق کیلئے احسن ہے6۔ یاد رکھو! جو تم کرتے ہو، اللہ اس سے خوب آگاہ ہے (کیوں کہ وہ دلوں کے بھید خوب جانتا ہے)۔ حواشی -6 زیر نظر دونوں آیات میں انسان کے انسانی حق آزادی پردہ داری (Freedom of privacy) کے احترام کرنے کا حکم دیا گیا ہے۔
</item><item>اگر تم غیر آباد گھروں (Un-inhabited dwellings) میں داخل ہو جائو تو کوئی مضائقہ یا حرج نہیں۔ دیکھو! جو تم ظاہر کرتے ہو اور جو تم چھپاتے ہو، اللہ کو اس کا سب علم ہے (اس لئے کہ وہ عالم الغیب و الشھادۃ ہے، الاانعام 73:6)۔
</item><item>مؤمنوں کو تاکید کریں کہ وہ اپنی آنکھوں کو (نامحرم صنف جمیلہ کے جمال یا جنسی نظارہ یا جنسی منظر وغیرہ وغیرہ دیکھنے سے) نیچا رکھا کریں اور اپنے جنسی حصوں (Private parts) یا شرم گاہوں کی (نمائش یا ان کو غلط و ناجائز استعمال کرنے سے) سخت احتیاط کریں۔ ایسا کرنا ن کے حسن اخلاق و کردار کیلئے زیادہ مفید ہے۔ ویسے اللہ تعالیٰ ان کی کارستانیوں سے کامل آگاہی رکھنے والا ہے۔
</item><item>علاوہ بریں، اہل ایمان عورتوں کو بھی تاکید کر دیں کہ وہ اپنی نظریں نیچی رکھا کریں (تاکہ غیر محرم مرد کی نظروں سے ان کا تصادم نہ ہو۔ یہ تصادم نظر یا ہم نظری ہی ہے جس سے جنسی محبت پیدا ہوا کرتی ہے) اور وہ اپنی شرمگاہوں اور عورات کی حفاظت کریں (تاکہ کوئی غیر محرم ان کو دیکھنے یا ان سے التفات کرنے نہ پائے)، نیز اپنی زینت، یعنی اپنے جمال یا آرائش جمال کو ظاہر نہ کریں، اس سے مستثنیٰ وہ کچھ ہے جو عملاً کھلا رہتا ہے (چہرہ، ہاتھ اور پائوں وغیرہ وغیرہ، لیکن ان پر لازم ہے کہ) وہ اپنی چادریں، دوپٹے وغیرہ غیرہ اپنے سینوں (Bosoms)پر ڈال لیا کریں (گلہائے شباب کے ابھار کو چھپانے کیلئے)، نیز اپنی زینت (جمال اور آرائش جمال) کو کسی کے سامنے ظاہر نہ کریں، بجز اپنے شوہروں یا اپنے باپوں کے یا اپنے شوہروں کے باپوں کے یا اپنے بیٹوں کے یا اپنے شوہروں کے بیٹوں کے (جو دوسری بیوی یا بیویوں کے بطن سے ہوں) یا اپنے بھائیوں کے یا اپنے بھائیوں کے بیٹوں کے یا اپنی ملنے جلنے والی عورتوں کے یا اپنی خادمائوں کے یا مردوں میں سے ایسے خادموں کے جو جنسی خواہش سے محروم ہو چکے ہوں یا ان بچوں کے جو ابھی عورتوں کی جنسی باتوں سے آگاہ نہ ہوں۔ علاوہ ازیں، چلتے وقت وہ اپنے پائوں اس دھج سے زمین پر نہ ماریں کہ ان کی اشیائے آرائش کا پتا چل جائے۔ دیکھو، اے مؤمنو (یعنی ایماندار مرد اور عورتو)! تم سب کے سب اللہ کی مغفرت و رحمت کیلئے اس سے رجوع کیا کرو تاکہ تم فلاح پائو، یعنی دنیا میں آتش خوف و حزن کے کرب سے اور آخرت میں آتش جہنم کے عذاب سے نجات پائو۔
</item><item>(مسلمانو!) تم میں جو مرد و زن مجرد (Solitary) ہوں، یعنی شادی شدہ نہ ہوں، نیز تمہارے غلام اور خادمائیں جو شادی کے قابل ہوں، ان سب کے نکاح کر 7 دو۔ اگر وہ محتاج ہیں تو اللہ (اپنے قانون انعام و فضل کے مطابق) انہیں خوشحال کر دے۔ یاد رکھو! اللہ بے انتہا وسائل کا مالک اور وھاب… علم کلی رکھنے والا ہے۔ حواشی -7 اس آیۂ فکر انگیز میں معاشرتی و اخلاقی زندگی میں توازن برقرار رکھنے کیلئے شادی کے قابل تمام افراد معاشرہ کی جنسی تسکین (Sexual satisfaction) کیلئے ان کی مناکحت کو ضروری قرار دیا گیا ہے۔ یہ یاد رہے کہ یہ اور اس قسم کی آیات اسلامی معاشرے کے قیام کے ابتدائی دور سے تعلق رکھتی ہیں، جب عرب میں بردہ فروشی اور غلامی کا عام رواج تھا، لیکن اسلام نے اس انسانیت سوز رسم کا بتدریج استیصال کر دیا۔ اسلام میں آزادی انسان کا ’’انسانی حق‘‘ (Human right) ہے، جس کا وہ علمبردار و داعی ہے اور جس کی تعلیمات کے سبب دنیا بھر میں بردہ فروشی و غلامی کو قانوناً ممنوع قرار دیا گیا ہے۔
</item><item>دیکھو! جن لوگوں کو نکاح کرنے کی مقدرت نہ و تو انہیں ضبط نفس سے کام لینا چاہئے، یہاں تک کہ اللہ تعالیٰ انہیں اپنے لطف و کرم سے خوشحال کر دے، نیز تمہارے مملوک میں سے جو تم سے مکاتبت 8 (مؤجل Deferred= معاوضے کے عوض آزاد ہونے کا عہد نامہ) کرنا چاہیں، تو ان سے یہ عہد نامۂ آزادی کر لو، بشرطیکہ تمہیں ان میں روزی کمانے کی اہلیت کا یقین ہو۔ علاوہ بریں، اللہ تعالیٰ نے جو مال و دولت تمہیں دیا ہے، اس میں سے انہیں دو (تاکہ وہ کوئی چھوٹا موٹا کاروبار کر سکیں)۔ یاد رکھو! دنیا کی عارضی متاع کیلئے تم اپنی کنیزوں کو جنس فروشی (Sex-trading) یا قحبہ گری (Whoredom) پر مجبور نہ کرو، اگر وہ پاکدامن رہنا چاہتی ہوں۔ جو انہیں مجبور کرے گا تو ان کی بے بسی کے بعد اللہ (ان کی) سیآت محو کرنے اور ان سے تحفظ فراہم کرنے والا۔ انتہائی ترس کھانے، درگزر کرنے اور رجوع برحمت کرنے والا ہے۔ حواشی -8 مکاتبت اس معاہدے کو کہتے ہیں جو آقا اور غلام کے درمیان لکھا جاتا ہے کہ غلام اس قدر مال کما کر آقا کو دے گا تو آزاد ہو جائے گا۔ اس معاہدے کے مطابق غلام کو ہر جائز پیشہ اختیار کرنے کی آزادی ہوتی ہے۔
</item><item>غور کرو کہ ہم نے تمہاری طرف غیر مبہم و اضح احکام و تعلیمات اور قوانین نازل کئے ہیں اور تمہارے متقدمین یا وہ لوگ جو تم سے پہلے گزر چکے ہیں، ان (کے عروج و زوال) کی تمثیلیں بیان کی ہیں اور اہل آرزو و خشیت کیلئے پندو نصیحت۔
</item><item>اللہ آسمانوں اور زمین کو روشن کرنے والا 9 ہے۔ اس کے نور 10 کی مثال ایسی ہے جیسے ایک طاق (Niche) میں ایک چراغ 11 ہے۔ چراغ ایک شیشے کی قندیل میں ہے، جو ایک درخشندہ تارا (Radiant star) ہے۔ (چراغ) بابرکت زیتون کے درخت (Blessed tree-an olive tree) سے لیا گیا ہے، جو شرقی ہے نہ غربی12۔ اس کا تیل آپ ہی آپ بھڑکا پڑتا ہے، گو اسے آگ بھی نہ چھوئے 13۔ روشنی پر روشنی 14 ہے۔ اللہ (اپنے قوانین مشیت و حکمت اور احترام آرزو کے مطابق) جسے چاہتا ہے اس کی طرف رہنمائی کرتا ہے (تاکہ وہ اس کی روشنی میں راہ راست پر سفر زندگی کرکے اپنی آخری منزل مقصود پر پہنچ جائے، جو جنت قرۃ العین ہے)۔ دیکھو! اللہ بنی نوع انسان کیلئے مثالیں بیان کرتا ہے (Propounds parables)، تاکہ ان میں تفکر بالحق کریں)، بلاشبہ اللہ ہر شے کا علم کلی رکھنے والا ہے۔ حواشی-9 ’’اللہ نور ہے‘‘ کا مطلب ہے اللہ منور، یعنی روشن کرنے والا ہے۔ -10 اس کے نور سے مراد اس کی صفات حسنہ ہیں جو منیر بھی ہیں۔ -11 چراغ سے مراد قرآن مجید ہے، جس کے قوانین و احکام اور تعلیمات و ہدایات درخشندہ قندیل، یعنی آیات منیر میں ہیں۔ -13,12 چراغ قرآن کی روشنی عالمگیر رسالت کی بدولت چہار دانگ عالم میں خودبخود پھیلتی جا رہی ہے، اگرچہ کوئی مبلغ ہو یا نہ ہو۔ -14 یہ چراغ قرآن منور بھی ہے اور منیر بھی۔
</item><item>(یہ چراغ قرآن ان گھروں میں (روشن رہتا، یعنی کثرت سے پڑھا جاتا ہے) جن کے متعلق اللہ تعالیٰ نے حکم دیا ہے کہ ان کی تعظیم و توقیر کی جائے اور ان میں اس کے احکام و تعلیمات کو یاد کیا جائے، نیز جن میں وہ لوگ صبح اور شام کے اوقات میں اس کی تقدیس و تنزیہ کرتے رہتے ہیں۔
</item><item> ان لوگوں کو نہ تو تجارت (Merchandise) اور نہ خرید و فروخت (Buying and selling) ہی اللہ کے ذکر یعنی قرآن مجید کی تلاوت سے اور نہ نظام صلوٰۃ و زکوٰۃ قائم کرنے سے غافل کرتی ہے، لیکن وہ اس روز (قیامت) سے خوف بداماں رہتے ہیں، جس میں کلیجا منہ کو آنے لگے گا اور دیدے پتھرا جائیں گے۔
</item><item>(اور وہ یہ اعمال اس لئے کرتے ہیں) تاکہ اللہ (اپنے قوانین مکافات عمل اور معدلت کے مطابق) ان کے اعمال کا بہترین صلہ دے، بلکہ اپنے (قانون) انعام و فضل (کی رو) سے اور زیادہ نوازے۔ دیکھو! اللہ (اپنے فضل سے) جسے چاہتا ہے بے حساب رزق دیتا ہے، یعنی اس کے استحقاق سے بہت زیادہ نعمتوں سے نوازتا ہے۔
</item><item>بخلاف اس کے، جو لوگ اللہ کے نظام حیات کلی کو ماننے سے انکار کئے ہوئے ہیں، ان کے اعمال کی مثالی ایسی ہے جیسے دشت بے آب میں سراب (Mirage)، شیعنی چمکتی ریت، جسے پیاسا دور سے پانی سمجھے، یہاں تک کہ جب وہاں پہنچے تو وہاں پانی ایسی کچھ چیز نہ پائے، لیکن اللہ کو موجود پائے اور اللہ اس کا حساب پورا پورا چکا دے۔ یاد رکھو! اللہ حساب چکانے میں بہت تیز 15 ہے یعنی وہ ساتھ ساتھ حساب چکاتا جاتا ہے (Allah is swift at reckoning)۔ حواشی -15 اس کا مطلب یہ ہے کہ اللہ تعالیٰ کے قوانین طبیعی و مجازات کے مطابق انسان کے ہر عمل کا ردعمل اسی وقت اس کے قلب پر مرتب ہوتا ہے، نیز اس کے فطری حلقومی کیسٹ میں ساتھ ساتھ ریکارڈ ہوتا رہتا ہے۔
</item><item>یا پھر ان کفار کے اعمال ان تاریکیوں کی طرح ہیں جو گہرے سمندر (Abysmal sea) کی آغوش میں ہوں، جسے لہروں (Billows) نے ڈھانپ رکھا ہو اور لہروں پر لہریں اٹھ رہی ہوں، نیز ان کے اوپر بادل چھائے ہوئے ہوں اور اوپر تلے گھٹاٹوپ اندھیرے ہوں۔ اگر ایسے میں کوئی اپنا ہاتھ نکالے تو اسے دیکھ نہ پائے۔ یاد رکھو! جسے اللہ کی طرف سے (اس کے قوانین ہدایت و تقویٰ، احترام آرزو اور قانون کے فلاح کے مطابق) قرآن کی روشنی نہیں ملی تو اس کیلئے کہیں روشنی نہیں۔
</item><item>اے انسان! کیا تو نے غور نہیں کیا کہ یہ اللہ ہی ہے جس کی تسبیح، یعنی جس کے احکام کی اطاعت اور تنزیہ وہ سب (فطرۃً) کرتے ہیں، جو آسمانوں اور زمین کے باسی ہیں، نیز پر پھیلائے پرند بھی (اپنی راہ و منزل کی طرف رواں دواں رہتے ہیں)۔ یہ سب کے سب اپنی تسبیح، یعنی اپنے فرائض منصبی ادا کرنے کے اسالیب اور اپنی صلاۃ، یعنی زندگی کرنے کے طریقوں اور راہ و منزل کو (فطرۃً) جانتے ہیں۔ (اے بنی نوع انسان!) یاد رکھو! تم جو کچھ کرتے ہو اللہ اس کا علم کلی رکھنے والا ہے۔
</item><item>اصل یہ ہے کہ آسمانوں اور زمین کی حکومت اللہ ہی کیلئے ہے 16، اور تمام (جواب دہ مخلوقات، جیسے بنی نوع انسان اور جنات17) کے سفر زندگی کی آخری منزل اللہ ہی کے پاس ہے۔ حواشی -16 لہٰذا اللہ تعالیٰ کے سوا کوئی اور اس کے بندوں پر اپنا حکم چلانے یا انہیں اپنا آئین دینے کا مجاز نہیں۔ ایسا کرنا کافرانہ اور ’’فرعونی‘‘ فعل ہے۔ -17 قیامت کے روز صرف انسان اور جن ہی دوبارہ زندہ کئے جائیں گے اور اللہ تعالیٰ کی عدالت میں پیش کئے جائیں گے تاکہ وہ اپنے اعمال کا اجر لیں۔
</item><item>کیا تو نے غور نہیں کیا کہ اللہ بادلوں کو (پہلے) آہستہ آہستہ چلاتا ہے، پھر انہیں باہم ملا دیتا ہے۔ پھر انہیں تہ دار بنا دیتا ہے (Piles them in masses)۔ بعد ازاں تو دیکھتا ہے کہ ان سے بارش کے قطرے ٹپکنے لگتے ہیں اور پہاڑوں جیسے اونچے بادلوں میں سے اولے (Hail) برساتا ہے اور ان کو (اپنے قانون مشیت و حکمت کے مطابق) جس پر چاہتا ہے گرا دیتا ہے اور جسے چاہتا ہے، ان سے بچا لیتا ہے۔ ایسا محسوس ہوتا ہے جیسے عنقریب اس کی بجلی کی چمک (The flash of His lightning) بینائی اچک لے جائے گی (Will snatch away the sight)۔
</item><item>(غور کرو کہ) اللہ (اپنے قانون طبیعی Physical law= کے مطابق) رات کو دن میں اور دن کو رات میں بدلتا رہتا ہے۔ بلاشبہ (اس معجزاتی کارنامے کے مشاہدہ بالحق میں) اہل نظر کیلئے (سامان) عبرت ہے، یعنی ان کے دلوں میں جمالیاتی۔ نفسیاتی لمحے کی وقوع پذیری کا امکان 18 ہے۔ حواشی -18 جمالیاتی۔ نفسیاتی لمحے کی وقوع پذیری سے انسان کی کایا پلٹ ہو جاتی ہے اور وہ متقی و صالح اور مفکر و دیدہ ور بن جاتا ہے۔
</item><item>اصل یہ ہے کہ اللہ نے اپنی جمالیاتی۔ تزویجی اور ارتقائی و غایتائی تخلیقی فعلیت کے ذریعے) کل جانداروں (All animals) کو پانی سے تخلیق کیا 19ہے۔ ان جانداروں میں بعض پیٹ کے بل رینگتے ہیں (Creep upon their bellies)، بعض دو ٹانگوں اور بعض چار ٹانگوں پر چلتے ہیں۔ اللہ تعالیٰ (اپنے قانون مشیت و حکمت کے مطابق) جو چاہتا ہے، تخلیق کئے جاتا ہے، بلاشبہ، اللہ ہر وہ 20 چیز کرنے پر قدرت کاملہ رکھنے والا ہے، جو وہ کرنا چاہتا ہے۔ حواشی -19 متعدد دیگر آیات کی طرح اس آیۂ بصیرت افروز سے بھی اس باطل ’’اسرائیلی‘ نظریے کا بطلان ہو جاتا ہے کہ اللہ تعالیٰ نے انسان (آدم یابشر) کو جنت سماوی میں پیدا کیا تھا، جسے کسی متنفس نے دیکھا تک نہیں۔ -20 شئے کے معانی ہیں: ہر وہ چیز جو اللہ پیدا کرے یا کرنا چاہے۔ اس لفظ سے اسلام کے دشمنوں خصوصاً آریہ سماجیوں کا یہ اعتراض خود بخود مسترد ہو جاتا ہے کہ عیاذاً باللہ اگر اللہ ہر معیوب و مذموم چیز یا فعل کر سکتا یا کرتا ہے تو پھر ستودہ صفات کیسے ہوا۔
</item><item>بلاشبہ ہم نے (اپنے قانون انعام و فضل کی رو سے کل بنی نوع انسان کے رشد و ہدایت کیلئے) واضح اور منہ بولتی آیات، یعنی واضح قوانین و احکام اور تعلیمات و ہدایات نازل کی ہیں۔ لیکن اللہ (اپنے قوانین احترام آرزو و ہدایت و تقویٰ اور مشیت و حکمت کے مطابق) جسے چاہتا ہے دنیوی و اخروی حسنہ (جنت قرۃ العین) کی حسین راہ راست کی طرف رہنمائی کرتا ہے۔
</item><item>دیکھو! بعض لوگ یہ دعویٰ کرتے (Assert) ہیں کہ ہم اللہ اور رسول پر ایمان لائے ہیں اور اطاعت و فرماں برداری کرتے ہیں پھر اس دعوے (Assertion) کے بعد ان میں سے ایک فرقہ (Faction) روگردانی کرتا ہے۔ بلاشبہ! یہ لوگ اہل ایمان نہیں ہیں۔
</item><item>دیکھو! جب انہیں اللہ اور اس کے رسولؐ کے قوانین و احکام کی طرف بلایا جاتا ہے کہ ان کے درمیان (کسی قضیے کا) فیصلہ کرے تو ان میں سے ایک گروہ کترا جاتا ہے۔
</item><item>چنانچہ اگر حق انہیں ملنے والا ہو تو مطیع و فرمانبردار ہو کر رسول کے پاس آ جاتے ہیں۔
</item><item>کیا ان کے دلوں میں بیماری ہے یا وہ شک و اضطراب میں مبتلا ہیں؟ یا انہیں خوف ہے کہ اللہ اور اس کا رسول ان کے ساتھ نا انصافی کریں گے؟بلکہ اصل یہ ہے کہ وہ خود اپنے اوپر ظلم کرنے والے ہیں (یعنی اپنے آپ کو اہل نار بنا رہے ہیں)۔
</item><item>لیکن مؤمنوں کا شیوہ یہ ہے کہ جب انہیں اللہ اور اس کے رسولؐ کے قوانین و احکام کی طرف بلایا جائے تو ’’وہ‘‘ 21 ان کے درمیان (ان کے قضیے کا) فیصلہ کرے تو وہ (فیصلہ) سن کر کہتے ہیں: ’’ہم نے فیصلہ سنا اور تسلیم کر لیا۔‘‘ اصل میں یہ لوگ دنیوی و اخروی حسنہ پانے اور آتش خوف و حزن سے نجات پانے میں کامیاب ہونے والے ہیں۔ 22 حواشی -21 ’’وہ‘‘ سے اب مراد قرآن حکیم ہے جو اللہ نے اپنے رسول آخرؐ پر نازل کیا تھا۔ -22 مفلحون کے مفہوم کو آئینہ دار یہ دعائیہ آیت ہے: ربنا اتنا فی الدنیا حسنہ و فی الاخرۃ حسنۃ و قنا عذاب النار (البقرۃ 2-1:2)
</item><item>جو لوگ اللہ تعالیٰ کے احکام پر عمل کرتے اور اس کے رسول کی فرمانبرداری، یعنی پیروی کرتے ہیں اور اللہ (کے قوانین مجازات و ابتلاء وغیرہ وغیرہ) سے ڈرتے رہتے ہیں اور اس کی طلب و آرزو رکھتے ہیں تو وہی راہ راست پر سفر زندگی کرکے اپنی آخری منزل مقصود پر، جو جنت قرۃ العین ہے، پہنچنے میں کامیاب ہوں گے۔
</item><item>دیکھو! (یہ منافق) اللہ کی قسمیں اور حلف اٹھا کر کہتے ہیں کہ اگر انہیں (جہاد کا) حکم دیں تو وہ اس کیلئے بالضرور باہر نکل آئیں گے۔ انہیں کہئے کہ قسمیں نہ کھائو (ان کی ضرورت نہیں، صرف) طاعت احسن ہی مطلوب ہے۔ یاد رکھو! تم جو کچھ کرتے ہو، اللہ اس کی مکمل معلومات رکھنے والا ہے۔
</item><item> (اے رسولؐ!) انہیں نصیحت کریں کہ اللہ کے احکام پر عمل کرو اور اس کے رسول کی طاعت یا پیروی کرو۔ اگر تم نے اس کی طاعت سے اعراض کیا تو وہ صرف اس کا جوابدہ ہے جس کی ذمے داری اسے تفویض کی گئی ہے اور تم اس کے جوابدہ ہو جس کی ذمے داری تم پر ڈالی گئی ہے۔ یاد رکھو! اگر تم نے اس کی طاعت یا پیروی کی تو راہ راست اور اپنی منزل مقصود پالو گے۔ اصل یہ ہے کہ (ہمارے) رسول پر صرف (احکام الٰہیہ کو) صاف صاف پہنچا دینے کی ذمے داری ہے۔
</item><item>یاد رکھو! تم میں سے جو لوگ ایمان لائے ہیں اور عدل و احسان اور صلاح و بہبود کے توازن آفریں کام کرتے ہیں، ان کیلئے اللہ نے وعدہ کر رکھا ہے کہ وہ انہیں زمین میں خلیفہ بنائے گا، جیسا کہ اس نے ان کے متقدمین (Their ancients) کو حکومت بخشی تھی۔ علاوہ بریں، اس نے ان کیلئے جو دین یا نظام حیات کلی پسند کیا ہے، اسے مضبوطی سے قائم کر دے گا، نیز ان کے خوف و خطر کو امن و سلامتی (کی حالت) سے بدل دے گا، وہ صرف میرے احکام پر عمل کریں گے اور کسی کو میری ذات و صفات اور میرے امور فرمانروائی میں میرا سہیم و معاون نہیں مانیں گے۔ لیکن جو لوگ میرا وعدہ پورا ہو جانے کے بعد میرے نظام حیات کلی کو قولاً یا فعلاً ماننے سے انکار کریں گے تو وہی نافرمان و عہد شکن ہیں۔
</item><item>دیکھو! (اے مسلمانو!) اقامت صلوٰۃ اور ایتائے زکوٰۃ کے نظام قائم کرو، نیز (اللہ تعالیٰ کے) رسول کی طاعت یا پیروی کرو تاکہ تمہیں رحم و کرم سے نوازا جائے۔
</item><item>(اے رسولؐ!) آپ یہ ہرگز خیال نہ کریں کہ یہ کافر ہمیں عاجز کرکے زمین سے کہیں دور نکل جائیں گے (ایسا نہیں ہو سکتا)۔ ان کا ٹھکاناآتش جہنم ہے اور وہ (انسان کے سفر زندگی کی) بھیانک منزل آخر ہے (Last awful destination of man`s journey)۔
</item><item>اے ایمان والو! تمہارے جو مملوک ہیں اور تمہارے بچے جو ابھی سن بلوغت کو نہیں پہنچے (Who have not as yet attained to puberty)، انہیں تین وقت اجازت لے کر تمہارے پاس آنا چاہئے: صبح کی صلوٰۃ یا نماز فجر سے پہلے، دوسرے، دوپہر کے وقت، جب تم (موسم گرما میں معمول کے مطابق) اپنا لباس اتار دیا کرتے ہو (When you usually undress yourselves)، تیرے، صلوٰۃ عشاء کے بعد۔ یہ تین اوقات (Occasions) تمہاری پردگی (Privacy) کے ہیں۔ ان اوقات کے علاوہ، اگر وہ بغیر اجازت تمہارے پاس آئیں تو نہ تم پر کوئی الزام ہے اور نہ ان پر۔ انہیں اکثر تمہارے پاس اور تمہیں ان کے پاس آنا جانا ہوتا ہے۔ جس طرح اللہ نے یہ احکام واضح طور پر بیان کئے ہیں، اسی طرح وہ اپنے تمام احکام تم سے صاف صاف بیان کرتا ہے (کہ یہ اس کی سنت ہے جو غیر مبدل ہے)۔ یاد رکھو! اللہ علم رکھنے والا۔ بے نہایت دانشمند اور کمال دانشمندی سے اپنے امور فرمانروائی سرانجام دینے والا ہے۔
</item><item>لیکن جب تمہارے یا تمہارے خاندان کے لڑکے بالغ ہو جائیں تو انہیں تمہارے پاس آنے کیلئے اجازت لینا لازم ہے، جیسے ان کے بڑے ان سے پہلے اجازت لیتے ہیں۔ جس طرح اللہ نے یہ احکام صاف صاف بیان کئے ہیں، اسی طرح وہ اپنے تمام احکام و قوانین اور تعلیمات و ہدایت تم سے بالصراحت بیان کرتا ہے۔ یقینا، اللہ علم کلی رکھنے والا۔ از بس دانشمند اور کمال دانشمندی سے اپنے امور فرمانروائی سرانجام دینے والا ہے۔
</item><item>جہاں تک سن یاس کو پہنچی ہوئی عمر رسیدہ عورتوں کا تعلق ہے، جن میں مناکحت کی یا جنسی خواہش (Sexual desire) کا فقدان ہو، اگر وہ اپنا لباس (چادر وغیرہ) اتار دیا کریں (تو کوئی مضائقہ نہیں)، لیکن ان کی زینت 23، یعنی اعضائے مخصوصہ (Private parts) ظاہر نہ ہونے پائیں تو وہ مورد الزام نہیں۔ مگر وہ ایسا کرنے سے اگر احتراز کریں تو ان کیلئے بہتر ہے۔ یاد رکھو! اللہ سب کچھ سننے والا۔ سب کچھ جاننے والا ہے (اس لئے کہ وہ عالم الغیب و الشھادۃ ہے)۔ حواشی -23 صنف جمیلہ کی زینت کے یہ اہم طبیعی اعضاء ہیں، گلہائے شباب (Breasts)، شکم (Belly)، رانیں (Thighs)، شجر ممنوعہ (Vulva) اور سرین (Buttocks)۔
</item><item>(دیکھو!) نہ تو نابینا کیلئے کوئی حرج ہے اور نہ لنگڑے (Lame) کیلئے اور نہ مریض کیلئے اور نہ خود تمہارے لئے کوئی حرج ہے کہ تم اپنے گھروں سے یااپنے باپ دادا کے گھروں سے یا اپنی مائوں کے گھروں سے یا اپنے بھائیوں کے گھروں سے یا اپنی بہنوں کے گھروں سے یا اپنے چچائوں (Paternal uncles) کے گھروں سے یا اپنی پھوپھیوں (Paternal aunties) یا اپنے ماموئوں (Matemal uncles) کے گھروں سے یا اپنی خالائوں (Maternal aunties) کے گھروں سے یا ایسے گھروں سے کھائو جن کے نظم و نسق کے تم ذمے دار ہو یا اپنے دوستوں کے گھروں سے کھائو۔ تم پر کوئی گناہ نہیں خواہ تم مل جل کر کھائو یا علیحدہ علیحدہ۔ لیکن جب گھروں میں سے کسی گھر میں داخل ہو تو اہل خانہ کو سلام کہو، جو اللہ کی طرف سے ایک بابرکت اور پاکیزہ دعا ہے۔ جس طرح اللہ نے یہ احکام وضاحت کے ساتھ بیان کئے ہیں، اسی طرح وہ اپنے تمام احکام و قوانین بالصراحت بیان کرتا ہے تاکہ تم غور و فکر کرو اور سمجھو (اور ان کے مطابق عمل کرو)۔
</item><item> حقیقت میں مؤمن وہ ہیں جو اللہ (کی توحید الوھیت و ربوبیت) اور اس کے رسول (کی رسالت) کو تسلیم بالیقین کرتے ہیں اور جب وہ کسی اہم اجتماعی معاملے میںرسول کے ساتھ ہوتے ہیں تو اس کی اجازت حاصل کئے بغیر کھسک نہیں جاتے۔ اصل یہ ہے کہ جو لوگ تجھ سے اجازت لیتے ہیں، وہی فی الواقع اللہ اور اس کے رسول پر ایمان رکھنے والے ہیں۔ اگر وہ تجھ سے اپنے کسی کام کیلئے اجازت مانگیں تو ان میں سے جسے چاہو اجازت دے دیا کرو اور ان کیلئے اللہ سے مغفرت طلب کیا کرو۔ بلاشبہ، اللہ سیآت محو کرنے اور انسے تحفظ فراہم کرنے والا۔ انتہائی ترس کھانے، درگزر، دلدر دور کرنے اور بکثرت رجوع برحمت کرنے والا ہے۔
</item><item>(دیکھو!) تم لوگ رسول کے بلانے کو اس طرح کا بلانا نہ سمجھو جس طرح تم آپس میں ایک دوسرے کو بلاتے ہو۔ یاد رکھو! اللہ ان لوگوں سے واقف ہے جو آنکھ بچا کر (تمہاری مجلس سے بغیر اجازت لئے) کھسک جاتے ہیں۔ جو لوگ اس کے حکم (یا فیصلے) کی مخالفت کرتے ہیں، انہیں ڈرنا چاہئے کہ (اس جرم کی پاداش میں اللہ کے قانون مجازات کے مطابق) وہ کسی آزمائش میں نہ پڑ جائیں یا وہ کسی کربناک عذاب میں مبتلا نہ ہو جائیں۔
</item><item>گوش ہوش سے سنو! جو کچھ آسمانوں اور زمین ہے، سب اللہ کا ہے 24، تمہارا جو کیش و مشرب ہے یا جس راہ پر تم سفر زندگی کر رہے ہو، اسے اس کا علم ہے۔ یاد رکھو! جس روز وہ تمام لوٹ کر اس کے حضور پیش ہوں گے، وہ انہیں ان کے کل اعمال سے آگاہ کر دے گا۔ یقین مانو کہ اللہ کل چیزوں کا علم کلی رکھنے والا ہے۔ حواشی -24 اس آیۂ فکر انگیز کا مطلب یہ ہے کہ اللہ تعالیٰ ہی، کل موجودات کا خالق و مالک ہے اور یہ سب کچھ اس نے اپنے کل جمالیاتی۔ تخلیقی شاہکاروں کے تمتع یا عارضی فائدے کیلئے پیدا کیا ہے۔ چنانچہ، ہر شخص کے پاس جو مال و دولت ہے وہ اس کا مالک نہیں، بلکہ امین مستفید ہے، لہٰذا وہ احکام الٰہیہ کے مطابق ہی اس میں تصرف کر سکتا ہے۔ اگر کوئی ایسا نہیں کرتا تو وہ اللہ تعالیٰ کی امانت میں خیانت اور اس کے بندوں کے مساوی حق پیداوار (حق معلوم) کو غصب کرتا ہے اس لئے نافرمان و ظالم ہوا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item> وہ بڑا ہی مادی و معنوی نشوونما دینے اور برومند کرنے والا (رب) ہے، جس نے اپنے بندے 1 (حضرت محمدؐ) پر حق و باطل، کھرے کھوٹے اور ہدایت و ضلالت میں امتیاز کرنے والا معیار (Criterion) 2 نازل کیا ہے تاکہ وہ ہر عہد کی اقوام عالم کو اس کے اعمال سوء کے رد عمل ی مکافات عبرتناک سے متنبہ کرے۔ حواشی -1 اس آیۂ بصیرت افروز میں رب علیم و حکیم نے قرآن حکیم کیلئے الفرقان کی تعبیر استعمال کرکے اس حقیقت کی صراحت کر دی ہے کہ اس کے نازل ہو جانے کے بعد اب دنیا میں حق و باطل، جائز و ناجائز، حلال و حرام، حسن و قبح، خیر و شر، سود و زیاں اور ہدایت و ضلالت وغیرہ وغیرہ کا قرآن مجید کے سوا اور کوئی معیار مستند ہے نہ معتبر۔ اب ہر معاملے میں قرآن حکیم کا فیصلہ قول فیصل اور حرف آخر کی حیثیت رکھتا ہے اور اس پر کسی روایت، قول وغیرہ وغیرہ کو ترجیح دینا، قرآن مجید کی تکذیب کے مترادف ہے۔ اس میں دوسرا اہم نکتہ یہ ہے کہ قوانین الٰہیہ جن کے ذریعے نظام حیات و کائنات چل رہا ہے، اٹل ہیں، لہٰذا ان کی خلاف ورزی کرنے والی اقوام کا انجام ہمیشہ عبرتناک ہوا ہے اور ہمیشہ ہوتا رہے گا۔ اس لئے ان سے خوف بداماں رہنا، افراد و اقوام کے خوف و حزن سے محفوظ رہنے اور دنیوی و اخروی حسنہ حاصل کرنے کیلئے ناگزیر ہے۔ تیسرا اہم نکتہ یہ ہے کہ اللہ تعالیٰ کی من جملہ کل کتابوں کے، قرآن حکیم ہی ایک ایسی کتاب ہے جو ہر زمان و مکان کی اقوام کیلئے نازل ہوئی ہے، لہٰذا اب کوئی نبیؑ آئے گا نہ وحی ہی نازل ہو گی۔ -2 عبد کے معانی بندے یا غلام کے ہیں۔ اگرچہ تمام بنی نوع انسان اللہ تعالیٰ کے بندے ہیں، لیکن حقیقت میں اس کا بندہ وہ ہے جسے ’’وہ‘‘ اپنا بندہ سمجھے، جیسا کہ علامہ اقبالؒ نے فرمایا ہے: عبد دیگر، عبدہ، چیزے دگر! اس امر کا اندازہ لگانا کہ عبدہ کا اللہ تعالیٰ کی نظر میں مرتبہ کیا ہے؟ بندے کی عقل و فکر سے ماوراء ہے، البتہ اس واقعیت سے کہ اللہ تعالیٰ نے اپنے تمام انبیاء علیہم السلام کو ان کا نام لے کر مخاطب کیا ہے، لیکن اس نے آپؐ کا نام لے کر آپ کو ایک بار بھی مخاطب نہیں کیا، یہ مستنبط ہوتا ہے کہ اللہ تعالیٰ آپؐ کو اپنا خاص بندۂ عشق و وفا اور محبوب ترین و معزز ترین بندہ سمجھتا تھا۔
</item><item>وہ اللہ ہی ہے جس کی آسمانوں اور زمین میں حکمرانی ہے (اور یہ کائنات اس کی ملکیت ہے)، یاد رکھو! اس نے کسی کو اپنا بیٹا بنایا ہے نہ بیٹی (He has not begotten offspring) اور نہ اس کی بادشاہت و فرمانروائی میں اس کا کوئی معاون (Partner) ہی ہے (کیونکہ وہ سبحان و صمد بھی ہے، عزیز و قدیر اور علیم و حکیم بھی)، دوسرے، اس نے تو ہر مادی و غیر مادی چیز تخلیق (Create) کی ہے اور اس کی (جمالیاتی و افادی، غاتیاتی و صفاتی اور موزوں) اقدار (Values) کی تعیین کی ہے۔
</item><item>غور کرو (کہ ان مشرکوں کے ظلم و جہل کا یہ حال ہے کہ) انہوں نے اللہ تعالیٰ کو چھوڑ کر ان کو اپنا معبود بنا رکھا ہے (جن کی بے بسی کا یہ عالم ہے کہ) جو خود تو کچھ پیدا نہیں کر سکتے (بلکہ خود پیدا کئے گئے ہیں) اور جو اپنے سود و زیاں پر قادر نہیں ہیں (یعنی نہ تو اپنے آپ کو فائدہ پہنچا سکتے ہیں اور نہ ہر قسم کے نقصان اور خسارے سے اپنے آپ کو بچا ہی سکتے ہیں)، نیز، نہ موت و حیات پر قدرت رکھتے ہیں اور نہ (قیامت کے روز) دوبارہ زندہ اٹھنا ان کے اختیار میں ہے۔ 3 حواشی -3 اس سے ثابت ہوا کہ مشرک پرلے درجے کے جاہل و ظالم لوگ ہیں، جو ایسی بے بس و لاچار ہستیوں سے استمداد کرتے ہیں، جو خود اپنی مدد نہیں کر سکتیں۔
</item><item>دیکھو! جن لوگوں نے کفر کی روش اختیار کر رکھی ہے یہ ہرزہ سرائی کرتے ہیں کہ یہ (قرآن) جھوٹ کا پلندہ ہے، جسے اس شخص نے خود گھڑ لیا ہے (It is a forgery of is own invention. البتہ بعض دوسرے لوگ اس کے وضع (Device) کرنے میں اس کی مدد کرتے ہیں۔ تعجب ہے کہ یہ لوگ کس قدر ناحق اور جھوٹ بات بنا رہے ہیں۔
</item><item>نیز، یہ کافر یہ الزام تراشی بھی کرتے ہیں کہ یہ پہلے لوگوں کے افسانے ہیں، جن کو اس شخص نے لکھوا لیا ہے تاکہ صبح و شام اسے سنائے جائیں۔
</item><item>(اے پیغمبر آخرؐ!) انہیں (حکیمانہ انداز میں) سمجھائیں کہ اسے اس اللہ نے نازل کیا ہے، جو آسمانوں اور زمین کے بھیدوں (Mystries) کو جانتا ہے۔ اصل یہ ہے کہ وہ سیآت کو محو (Delete) کرنے اور ان سے تحفظ فراہم کرنے والا… انتہائی ترس کھانے، درگزر کرنے اور رجوع برحمت کرنے والا ہے۔
</item><item>(دیکھو! کافر رسولؑ سے متعلق یہ عقیدہ رکھتے ہیں کہ اسے مافوق البشر ہونا چاہئے) لہٰذا (کس طنزیہ انداز میں یہ) کہتےہیں کہ یہ کیسا رسول ہے کہ (عام لوگوں کی طرح) خورو نوش کرتا اور بازاروںمیں گھومتا بھی ہے۔ (اگر یہ واقعی رسول ہے تو) کیوں اس کے پاس فرشتہ نہیں بھیجا گیا، جو اس کے ساتھ مل کر لوگوں کو ان کے اعمال سوء کے انجام سے متنبہ کرتا؟
</item><item>(کم سے کم) اسے کوئی خزانہ ہی عطا کیا جاتا کہ (وہ ٹھاٹھ سے زندگی گزار سکتا) یا اسے ثمرور باغ ہی دیا جاتا تاکہ اسے (فراوانی سے) خورو نوش کرتا۔ یہ ظالم لوگ یہ بھی کہتے ہیں کہ تم (ایسے بے وقوف ہو) کہ ایک سحر زدہ شخص (A man bewitched) کے پیچھے لگے ہوئے ہو۔
</item><item>(اے پیغمبر آخرؐ!) غور کرو کہ یہ لوگ آپ سے متعلق کیسی بے ہودہ مثالیں بیان کرتے ہیں اس لئے کہ وہ راہ راست سے بھٹک چکے ہیں، نتیجتاً، انہیں کوئی راہ راست سجھائی نہیں دیتی (یا انہیں قرآن و رسالت کو جھٹلانے کیلئے کوئی دلیل محکم نہیں ملتی)۔
</item><item>اللہ تعالی تو اس قدر نشوونما دینے اور برومند کرنے والا ہے کہ اگر (اس کا قانون مشیت و حکمت متقاضی ہو تو) وہ تمہیں (ان کافروں کی تجویز کردہ) چیزوں سے خوبتر چیزیں عطا کر دے، جیسے تمہیں ایسے ثمرور باغات عطا کر دے جو آب رواں (Running water) سے شاداب ہوں اور تمہارے لئے بڑے بڑے محلات بنا دے۔
</item><item>اصل یہ ہے کہ یہ لوگ آن شدنی (قیامت، Hour of Doom) کے منکر ہیں اور ہم نے (اپنے قوانین کے مطابق) آن شدنی کا انکار کرنے والوں کیلئے آتش شعلہ زن (Blazing fire) تیار کر رکھی ہے۔
</item><item>جب وہ آگ ان کو دور سے دیکھے گی تو وہ اس کے بھڑکنے اور دھاڑنے (Raging and roaring) کی چیخیں سنیں گے۔
</item><item>پھر جب وہ باہم زنجیروں میں جکڑے ہوئے (Chained together) جہنم کی تنگناء میں ڈالے جائیں تو موت کو پکاریں گے (کیونکہ وہ آتش جہنم کے عذاب زہرہ گداز کی تاب نہ لا سکیں گے4۔) حواشی -4 دنیا میں یہ منکران حق رب کریم کے اس ارشاد کا مذاق اڑاتے تھے کہ ’’اس نے جو چیز بھی تخلیق کی ہے، اسے حسین بنایا ہے۔‘‘ کہتے تھے: ’’کیا موت بھی حسین ہے؟‘‘ لیکن اب شدت عذاب میں ان پر یہ راز کھلے گا کہ موت بھی حسین بلکہ بے حد حسین ہے، کیونکہ صرف ایک وہی عذاب جانگداز سے نجات کا واحد ذریعہ ہے، تو وہ موت کی آرزو و دعا کریں گے۔ لیکن دارا لآخرت الحیوان ہے، وہاں موت کا فقدان ہو گا، صرف زندگی ہو گی۔
</item><item> اس وقت ان سے کہا جائے گا: ’’آج تم صرف ایک موت یا عدمیت (Extinction) کی استدعا نہ کرو، بلکہ ایک سے زائد اموات کی استدعا کرو (لیکن تم لذت موت سے آشنا نہیں ہو گے)۔
</item><item>(اے پیغمبرؐ! ان سے ناصحانہ انداز میں استفسار کیجئے کہ) یہ عذاب جہنم بہتر ہے یا جنت جاودانی جس کا وعدہ اہل آرزو و خشیت کو دیا جاتا ہے۔ یہ ان کے اعمال (صالحہ) کا اجر ہے اور ان کے سفر زندگی کی آخری منزل مقصود۔
</item><item>انہیں وہاں جو چاہیں گے ملے گا (اور) وہ وہاں ہمیشہ زندگی کریں گے اور یہ تیرے رب کا وعدہ ہے جو اس نے اپنے اوپر لازم رکھا ہے (اس کے معانی یہ بھی ہو سکتے ہیں کہ یہ تیرے رب کا ایسا وعدہ ہے جو اس سے ہمیشہ طلب کرنے کے قابل ہے)۔
</item><item>(اے بنی نوع انسان!) یاد رکھو! ایک دن آئے گا جب اللہ ان (یعنی مشرکوں) اور ان کو جن کو یہ اللہ کے سوا عبادت، یعنی پرستش و طاعت کرتے تھے، جمع کرے گا۔ پھر ان سے استفسار کرے گا: ’’کیا تم نے میرے ان بندوں کو راہ راست سے بھٹکا دیا تھا؟ یا یہ خود راہ راست سے بھٹک گئے تھے؟‘‘
</item><item>وہ (معبودان باطلہ) جواب میں عرض کریں گے: ’’ہمارے لئے یہ سزا وار نہ تھا یا ہم اس کے مجاز نہ تھے کہ ہم تیرے سوا کسی اور کو کارساز و ولی بناتے۔ لیکن (جیسا کہ تو جانتا ہے) تو انہیں اور ان کے آباء و اجداد کو دنیوی فوائد سے اس قدر نوازتا رہا، یہاں تک کہ وہ تیرے ’’ذکر‘‘ یعنی قوانین و احکام اور آخرت کو بھلا بیٹھے اور دنیوی و اخروی حسنہ کے اعتبار سے سب کچھ گنوا بیٹھے (Became lost folk)‘‘۔
</item><item>(اس پر اللہ وحدہ، لاشریک مشرکوں سے فرمائے گا:) ’’جو کچھ تم کہتے تھے اس کی تکذیب (تمہارے معبود) کر چکے ہیں (Have given a lie to your assertions)۔ اب تم (ہمارے قوانین مجازات و فلاح وغیرہ وغیرہ کو) ٹال سکتے ہو، نہ کسی سے مدد (سفارش وغیرہ وغیرہ) ہی طلب کر سکتے ہو۔ (اے بنی نوع انسان!) یاد رکھو! تم میں سے جو شخص بھی ظلم کرے گا، یعنی شرک کرکے اپنے آپ کو رہین خوف و حزن کرے گا، ہم اسے (اپنے قوانین احترام آرزو و مجازات وغیرہ وغیرہ کے مطابق) بڑی کڑی سزا (Chastisement) کا مزا چکھائیں گے۔
</item><item>اصل یہ ہے کہ (اے پیغمبرؐ!) ہم نے آپ سے پہلے جتنے بھی رسولؑ بھیجے، وہ سب بلا استثنیٰ (عوام الناس کی طرح) کھاتے پیتے اور بازاروں میں گھومتے پھرتے تھے5۔ واقعہ یہ ہے کہ ہم نے تم میں بعض رسولوںؑ کو بعض لوگوں کیلئے موجب ابتلاء بنایا، یہ دیکھنے کیلئے کہ آیا تم حلم و برداشت اور حوصلہ مندی و ثبات سے کام لیتے ہو (یا نہیں)؟ یاد رکھو! تمہارا پروردگار بڑا ہی باریک بین (Seer) ہے۔ حواشی -5 اس میں یہ حکیمانہ نکتہ مضمر ہے کہ اللہ تعالیٰ کا پیغمبر عامۃ الناس کا رہنما ہوتا ہے، لہٰذا اس کیلئے ان کی طرح ان میں زندگی بسر کرنا ناگزیر تھا، ورنہ وہ ان کے مسائل و مشکلات اور افکار وداعیات وغیرہ وغیرہ کو سمجھ نہ سکتا تھا۔ اس سے یہ مستنبط ہوا کہ عوام کے رہنما کیلئے بھی عامۃ الناس کی طرح ان میں رہ کر زندگی کرنا لازم ہے۔
</item><item>دیکھو! جو لوگ (قیامت کے روز) ہماری ملاقات کی توقع، یعنی یقین نہیں رکھتے، کہتے ہیں: ’’کیوں ہم پر ملائکہ یا فرشتے نہیں اترتے؟ یا ہم اپنے پروردگار کو (اپنی ان آنکھوں سے) کیوں نہیں دیکھتے؟‘‘ حقیقت یہ ہے کہ وہ خمار تکبر میں سرشار ہیں اور حد سے بہت دور نکل چکے ہیں۔
</item><item>(لیکن) جس روزوہ فرشتوں کو دیکھیں گے تو مجرموں، یعنی دوسروں اور اپنے آپ پر ظلم کرنے والوں کیلئے وہ خوشی کا موقع نہ ہو گا۔ اس روز اللہ کی پناہ مانگیں گے کہ انہیں ہم سے دور، بہت دور رکھ!
</item><item>پھر ہم ان کے کئے دھرے اعمال کی طرف متوجہ ہوں گے اور ان کو ذرات غبار کی طرف برباد کر دیں گے۔
</item><item>(بخلاف اس کے) اس روز مشتاقان جنت کی اقامت گاہ (Abode) خوب ترین (Excellent) اور استراحت گاہ (Place of repose) حسین ترین (Most beautiful) ہو گی۔
</item><item>اور (اس منظر قیامت کا تصور کرو!) جب آسمان، یعنی افلاکی کرے انعام، یعنی الدخان ایسی آتش بداماں گیسوں (Gases) وغیرہ وغیرہ کے ذریعے پھٹ جائیں گے6 (Shall burst asunder، جن کے ذریعے ابتداء میں معرض وجود میں آئے تھے، دیکھئے فصلت 11:41) اور فرشتوں کے پرے کے پرے اتارے جائیں گے۔ حواشی -6 تفصیل کیلئے دیکھئے مترجم کی کتاب سرگذشت فلسفہ، 382:1۔
</item><item> اس روز حقیقی بادشاہت (Sovereignty) صرف رحمان کی ہو گی اور وہ کافروں کیلئے بڑا بھاری دن (Day of distress) ہو گا۔
</item><item>اس روز اپنے اوپر اور دوسروں پر ظلم کرنے والا (یعنی حقوق غصب کرنے والا) حسرت و ندامت سے اپنے ہاتھ کاٹے گا (Will gnaw) اور کہے گا: کاش! میں نے رسول کا راستہ اختیار کیا ہوتا۔‘‘
</item><item>ہائے شامت اعمال! کاش میں نے فلاں شخص کو دوست نہ بنایا ہوتا!
</item><item>اس نے مجھے اللہ کے کلام سے روگرداں کر دیا جب کہ وہ میرے پاس پہنچ چکا تھا۔ اصل یہ ہے کہ شیطان تو ہمیشہ ہی سے انسان کو وقت پر دغا دینے والا (Betrayer) ہے۔
</item><item>یقینا، (روز قیامت) رسولؐ فریاد کرے گا: ’’پروردگارا:یہ ہے میرے قوم جس نے اس قرآن (کے قوانین و احکام) کو بالکل نظر انداز کر رکھا تھا۔‘‘
</item><item>جس طرح (اے نبیؐ!) ہم نے مجرموں کو تمہارا دشمن بنایا ہے، اسی طرح ہم نے مجرموں سے ہر نبی کے دشمن بنائے تھے۔ لیکن (تسلی رکھو!) تمہارا پروردگار کامیابی کی راہ راست دکھانے اور مدد کرنے کیلئے کافی ہے۔
</item><item>منکرین قرآن طنزاً باتیں کرتے ہیں کہ اس شخص پر پورا قرآن کیوں ایک ہی بار نازل نہیں کیا گیا۔ اس کے تدریجاً نازل کرنے کی وجہ یہ ہے کہ ہم اسے اچھی طرح تمہارے ذہن نشین کرتے رہیں، لہٰذا ہم نے اس کی ترتیب اور تنزیل احسن طریقے سے کی ہے۔
</item><item>نیز یہ منکرین حق جو اس قسم کے اعتراض کی بات آپ کے پاس لاتے ہیں، ہم اس کا سچا جواب اور اس کی خوب ترین توجیہ آپ کو بتا دیں گے (یا بتا دیتے ہیں)۔
</item><item>یہی وہ لوگ ہیں جنہیں مونہوں کے بل گھسیٹ کر جہنم میں اکٹھے ڈالا جائے گا۔ یہی لوگ ہیں جن کا مؤقف نہایت گھنائونا ہے اور یہی راہ راست سے بہت زیادہ بھٹکے ہوئے لوگ ہیں۔
</item><item>یہ (تاریخی) واقعیت ہے کہ ہم نے موسیٰؑ کو کتاب (=تورات) دی اور اس کے بھائی ہارونؑ کو اس کا مددگار بنا کر اس کے ساتھ کر دیا۔
</item><item>پھر ہم نے حکم دیا کہ تم دونوں ان ہم کیش لوگوں کے پاس جائو، جنہوں نے ہماری آیات، یعنی معجزاتی نشانات اور احکام کو جھٹلایا ہے۔ (امتثال امر میں، وہ دونوں ان کے پاس گئے، مگر وہ ایمان نہ لائے تو) ہم نے (اپنے قوانین مجازات و استبدال وغیرہ وغیرہ کے مطابق) ان کو نیست و نابود کر دیا۔
</item><item>دیکھو! جب نوحؑ کے ہم کیش لوگ ہمارے رسولوںؑ کو جھٹلاتے رہے (اور باز نہ آئے تو) ہم نے (اپنے قوانین مکافات عمل، تعجیل و استبدال وغیرہ وغیرہ کے مطابق) ان لوگوں کو غرق کر دیا اور انہیں بنی نوع انسان کیلئے نشان عبرت بنا دیا۔ یاد رکھو! ہم نے (اپنے قوانین کے مطابق) مشرکوں، یعنی اپنے اوپر اور دوسروں پر ظلم کرنے والوں کیلئے کربناک عذاب (Grievous doom) تیار رکر رکھا ہے۔
</item><item>علاوہ بریں، ہم نے (اپنے قوانین مجازات، تعجیل و امہال، استبدال و استخلاف کے مطابق) (قبائل) عاد و ثمود اور الرس کے پرستاروں کو اور ان کے مابین بکثرت اقوام کو ہلاک کر دیا۔
</item><item>اصل یہ ہے کہ ہم نے (اپنے قوانین انعام و فضل و فلاح کے مطابق، انہیں متنبہ کرنے کی خاطر) مثالیں بیان کیں، لیکن (نہ مانے تو) ہم نے (اپنے قانون مکافات عمل کے مطابق) انہیں تہس نہس کر دیا (We annihilated them)۔
</item><item>واقعہ یہ ہے کہ وہ اس شہر سے گزرتے رہتے ہیں، جس پر (ہمارے قوانین مجازات، تعجیل و امہال وغیرہ وغیرہ کے مطابق) بڑی گھنائونی بارش برسائی گئی۔ کیا وہ اس کے آثار کا (دیدۂ عبرت نگاہ سے) مشاہدہ نہیں کرتے؟ لیکن واقعہ یہ ہے کہ انہیں اپنی نشاۃ ثانیہ یا دوبارہ جی اٹھنے (Resurrection) کی توقع ہے نہ یقین۔
</item><item>(ہمارے نبیؐ! ہم دیکھ رہے ہیں کہ) جب یہ کافر آپ کو دیکھتے ہیں تو آپ کا مذاق اڑانا شروع کر دیتے ہیں (Make you target of their mockery)، (اور ازراہ تمسخر و طنزاً) کہتے ہیں: ’’(ذرا دیکھنا!) یہ ہے وہ شخص جسے اللہ نے رسول بنا کر بھیجا ہے۔‘‘
</item><item>عین ممکن تھا کہ یہ شخص ہمیں ہمارے معبودوں (Deities) سے برگشتہ کر دیتا اگر ہم ان کی طاعت و بندگی پر ثابت قدم نہ رہتے۔ (اے نبیؐ! ذرا انتظار کریں) جب وہ عذاب کو دیکھیں گے تو انہیں جلد معلوم ہو جائے گا کہ کون (کامیابی کی) راہ راست سے بالکل بھٹک چکا ہے۔
</item><item>(اے نبیؐ!) کیا آپ نے اس شخص (کے نفساتی احوال و ظروف) میں غور کیا ہے جس نے اپنی خواہشات و عصبیات کو اپنا معبود بنا رکھا ہے 7؟ کیا آپ اسے راہ راست پر لانے کے ذمے دار ہو سکتے ہیں؟ (یعنی نہیں ہو سکتے۔) حواشی -7 اپنا معبود بنانے کا مطلب ان کی پرستش وطاعت اور بندگی کرنا ہے۔
</item><item>کیا آپ کو یہ گمان ہے کہ ان کفار میں سے اکثر (گوش ہوش سے) آپ کی باتیں سنتے ہیں اور ان کو سمجھتے ہیں؟ (ایسا نہیں ہے، بلکہ یہ ہے کہ) یہ تو محض (حسی و قلبی نظام سے محروم) چوپایوں ایسے ہیں، بلکہ ان سے بھی بڑھ کر آشفتہ سر ہیں۔
</item><item>(اے انسان!) کیا تو نے اپنے پروردگار کی تخلیقی فعلیت میں غور نہیں کیا کہ وہ کس طرح سائے کو متحرک (Movable) کرتایا پھیلاتا (Prolongs) ہے؟ اگر اس کا قانون مشیت و حکمت متقاضی ہوتا تو وہ ساکن (Stationary) بنائے رکھتا۔ واقعہ یہ ہے کہ ہم نے سورج کو اس کے تحرک 8 کا سبب بنایا ہے۔ حواشی -8 یہ گردش آفتاب ہے جس کے سبب سایہ متحرک رہتا ہے، اگر گردش آفتاب نہ ہوتی تو وہ ساکن رہتا۔
</item><item>پھر اسے آہستہ آہستہ سمیٹ لیتے ہیں۔
</item><item>(غور کرو کہ) وہ اللہ ہی ہے جس نے رات کو تمہارے لئے لباس یعنی سامان پردہ داری و استراحت اور نیند کو وسیلۂ راحت (Repose)، نیز روز روشن کو تمہاری بیداری و فعلیت (Activity) کا ذریعہ بنایا ہے۔
</item><item>نیز وہ اللہ ہی ہے جو ہوائوں کو اپنی (باران) رحمت سے پہلے بشارت (Glad tidings) بنا کر بھیجتا ہے اور ہم اوپر بادلوں سے پاک کرنے والا (Purifying) پانی بھیجتے ہیں۔
</item><item>تاکہ ہم اس کے ذریعے مردہ اراضی (Land) کو از سر نو زندہ یا شاداب کریں اور اپنی مخلوق میں سے بہت سے چوپایوں (Cattle) اور انسانوں کو سیراب کریں۔
</item><item>(غور کی نظر سے دیکھو کہ) ہم نے یہ آیات ان کے درمیان گوناگوں اسالیب سے بیان کی ہیں تاکہ وہ یاد دہانی حاصل کریں، مگر بہت سے لوگوں کو انکار کے سوا کچھ منظور نہیں۔
</item><item>دیکھو! اگر ہمارے قانون مشیت و حکمت کا تقاضا ہو تو ہم ہر شہر اور بستی میں متنبہ کرنے والا (Warne) بھیج دیتے ہیں۔
</item><item>یاد رکھنا! کبھی کافروں کی باتوں میں آکر ان کا کہا نہ ماننا، بلکہ ان کے ساتھ قرآن کے احکام کے مطابق جہاد کرنا اور اپنے پورے وسائل اور قوت و توانائی کے ان کے ساتھ شدید جنگ کرنا۔
</item><item>(دیکھو! اللہ تعالیٰ کی تخلیقی فعلیت کا اعجاز! کہ) اس نے دو سمندروں کو پہلو بہ پہلو اس طرح چلا دیا ہے کہ ان میں ایک تو خوشگوار… شیریں (Pleasant and sweet) ہے اور دوسرا نمکین… کڑوا ہے (Saltish-bitter) اور دونوں کے درمیان ایک آڑ (Barrier) اور اوٹ (Strong and invisible) بنا دی ہے اور اس طرح انہیں ایک دوسرے سے جدا جدا کر رکھا ہے۔
</item><item>نیز وہ اللہ ہی ہے جس نے پانی سے بشر یا انسان کی تخلیق کی، پھر اس کے نسبی اور سسرالی رشتے بنائے 9۔ دیکھو! تمہارا پروردگار ہمیشہ ہی سے قدرت کاملہ رکھنے والا ہے۔ حواشی -9 نسبی اور سسرالی رشتے جس سے قوم بنتی ہے، اس کے دیگر بے شمار فوائد ہیں، معاشرے میں ادارۂ مناکحت (Marriage institution) کی بدولت معرض وجود میں آئے ہیں۔ اس کی غیر معمولی اہمیت پر علیحدہ طور سے تفسیر میں انشاء اللہ تفصیل سے بحث آئے گی۔
</item><item>(ان مشرکوں کے ظلم و جہل کا یہ عالم ہے کہ) اللہ کو چھوڑ کر ان ہستیوں کی پرستش و بندگی کرتے ہیں، جو انہیں نفع پہنچا سکتی ہیں نہ نقصان اور کافر اپنے پروردگار کے احکام کے مقابلے میں طاغوتی احکام کا مددگار ہوتا ہے۔
</item><item>اے نبی آخرؐ! سن رکھئے! ہم نے آپ کو اہل آرزو و خشیت کیلئے جنت قرۃ العین بشارت دینے اور راہ گم کردہ لوگوں کو ان کے اعمال سوء کے بھیانک نتائج و عواقب سے متنبہ کرنے کیلئے بھیجا ہے۔
</item><item>(اے نبیؐ!) آپ لوگوں کو صاف صاف بتا دیں (بلکہ اعلان کر دیں) کہ میں تم سے اس تبلیغ کا کوئی صلہ نہیں مانگتا۔ میرا صلہ صرف یہ ہے کہ اگر کوئی شخص چاہے تو دنیوی و اخروی حسنہ کا راستہ، جو اللہ تعالیٰ کا سیدھا راستہ ہے، اختیار کر لے۔
</item><item>دیکھو! صرف اس زندہ بالذات اللہ پر بھروسہ کیا کرو جسے کبھی موت نہیں آئے گی (بلکہ وہ ہمیشہ زندہ رہے گا) اور اس کی تعریف و ستائش کرتے ہوئے اپنے وظائف سر گرمی سے سرانجام دیتے رہو۔ یاد رکھو! اس کا بندوں کی کوتاہیوں سے پوری طرح آگاہ ہونا کافی ہے (لہٰذا اسے کسی اور کی مخبری یا شہادت کی قطعاً حاجت نہیں)۔
</item><item>وہ اللہ ہی ہے جس نے زمین اور آسمان کو چھے ادوار (Aeons) میں تخلیق کیا ہے۔ بعد ازاں، وہ تخت فرمانروائی پر متمکن ہوا۔ اسی سے ہر چیز مانگو کہ وہ ہر شے سے واقف ہے۔ وہ رحمان ہے، یعنی بے نہایت محبت و شفقت کرنے اور دنیوی و اخروی حسنہ سے نوازنے والا ہے، اس لئے جو مانگنا ہے صرف اسی سے مانگو، کیونکہ وہ کل اشیاء کی معلومات رکھنے والا ہے10۔ حواشی -10 خط کشیدہ جملے کے معانی اکثر مفسرین و مترجمین نے کچھ اس طرح کئے ہیں: ’’وہ بڑا مہربان ہے۔ اس کی شان کے متعلق اہل کتاب میں سے کسی باخبر شخص یا خود اللہ سے پوچھو!‘‘ یہ ترجمہ حضور اکرمؐ کی شان کے منافی بھی ہے اور ناموزوں بھی۔
</item><item>اور جب ان (کافروں) سے کہا جاتا ہے کہ (بتوں کے بجائے) رحمن کو سجدہ کرو 11 تو جواب دیتے ہیں: ’’بھلا بتائو کہ رحمان کون یا کیا چیز ہے؟ کیا ہم اسے سجدہ کرتے پھریں جسے سجدہ کرنے کا تو کہے؟‘ دیکھو! یہ دعوت (عبادت) ان کی نفرت (Aversion) میں مزید اضافہ کرتی ہے۔ حواشی -11 سجدہ کرنے کا ایک معنی تو وہ سجدہ ہے جو ہم صلوٰۃ میں کرتے ہیں۔ دوسرے، پرستش، پرارتھنا کرنا اور تیسرے اطاعت و بندگی کرنا۔
</item><item>وہ مبارک بھی ہے اور برکت دینے والا بھی جس نے آسمان میں بروج (Constellations) بنائے ہیں اور ان میں روشن چراغ (سورج) اور ضوفشان چاند بنایا ہے۔12 حواشی-12 اس اعجازی تخلیق کی جمالیاتی و افادی اقدار کی غیر معمولی اہمیت کو سمجھنے اور اس سے جمالیاتی خط (Aesthetic pleasure) اٹھانے کیلئے اس میں جمالیاتی نقطۂ نظر سے غور و فکر کرنا چاہئے۔
</item><item>نیز وہی برکت دینے والی ذات ہے جس نے شب و روز کو ایک دوسرے کا جانشین بنایا ہے تاکہ جس کا جی چاہے اللہ تعالیٰ کے قوانین و احکام میں تفکر بالحق بھی کرے اور ان کا چرچا بھی، نیز جذبات تشکر کے ساتھ ان نعمتوں سے استفادہ کرے۔13 حواشی -13 غور کریں تو شب و روز کی گردش عظیم نعمتوں کا سرچشمہ ہے۔
</item><item>جہاں تک رب عاشق کے مخلص بندوں کا تعلق ہے ان کی ایک اہم صفت یہ ہوتی ہے کہ وہ زمین میں اکڑ کر نہیں، بلکہ متواضع انسانوں کی طرح چلتے پھرتے ہیں اور جب جہالت کے مارے لوگ ان کے منہ آئیں تو وہ سلام کرکے پیچھا چھڑا لیتے ہیں (لیکن ان سے بحث و تمحیص نہیں کرتے)۔ نوٹ: یہاں سے اب عباد الرحمن یا رب عاشق کے مخلص بندوں کا ذکر ایجاز بلاغت کے ساتھ شروع ہوتا ہے۔ قرآنی اصطلاح میں عباد الرحمن ہی حقیقت میں اللہ وحدہ لاشریک کے بندگان تسلیم و رضا، متقی، یعنی اہل آرزو و خشیت اور اس کے انعام یافتہ اولیاء یا دوست ہوتے ہیں۔ ان آیات بصیرت افروز میں ہمیں اپنے نفس و کردار کا تجزیہ کرکے دیکھنا چاہئے کہ ہم میں یہ صفات پائی جاتی ہیں یا نہیں۔
</item><item> (ان کے ایک صفت یہ ہے کہ) ان کی راتیں انتہائی محبت سے نشوونما کرنے والے مالک کے حضور سجود و قیام میں گزرتی ہیں۔ دوسری لفظوں میں، کبھی اس کی بارگاہ میں عالم درد و سوز اور آرزو مندی میں دست بستہ کھڑے کھڑے اور کبھی جبیں فرسائی کرتے گزر جاتی ہیں14۔ حواشی -14 اہل عشق وفا اس تجربے سے گزرتے ہیں کہ یہ فراق و وصال کا عالم سوز و ساز ہوتا ہے۔
</item><item>(ان کو آتش دوزخ کے عذاب کی شدت و جاودانی کا ایک توحق الیقین ہوتا ہے، دوسرے، اپنے رب عاشق کی رحمت بے پایاں کا، اس لئے وہ اس کی پناہ مانگتے رہتے ہیں) اور یہ دعا مانگنا ان کا شعار ہوتا ہے کہ ہمارے رب عاشق ہم سے اپنے قانون فضل کے مطابق جہنم کا عذاب پھیر دے، کیونکہ اس کا عذاب بلاشبہ جاودانی ہوتا ہے۔
</item><item>اس (جہنم) میں عارضی پڑائو (Abode) بھی برا اور غم انگیز، نیز مستقل رہنے کی جگہ بھی تکلیف دہ ہے، یعنی جہنم ٹھہرنے اور رہنے کا بھیانک مقام ہے۔
</item><item>اور جب وہ خرچ کرتے ہیں تو نہ تو اللے تللے کرتے ہیں یعنی فضول و بے جا خرچ اور نہ بخل و کنجوسی ہی کرتے ہیں، بلکہ ان (دو انتہائوں) کے درمیان اعتدال سے خرچ کرتے ہیں۔
</item><item>اور جو اللہ کے ساتھ کسی اور (خود ساختہ) الٰہ (= معبود و خدا) کو نہیں پکارتے اور اس متنفس کو ہلاک نہیں کرتے جس کا قتل اللہ نے حرام یعنی ممنوع کو دیا ہے، مگر قانون الٰہی کے مطابق اور وہ جنسی بدفعلی (زنا) بھی نہیں کرتے اور جو کوئی یہ فعل کرتا ہے، وہ اس گناہ کی سزا پائے گا، یعنی اپنے کیفر کردار کو پہنچے گا۔
</item><item>قیامت کے دن اسے دو چند عذاب ملے گا اور اس میں وہ ہمیشہ ذلیل و خوار پڑا رہے گا۔
</item><item>ہاں! اس سے مستثنیٰ وہ لوگ ہیں جو توبہ کرتے ہیں (یعنی جو اللہ تعالیٰ کی طرف رجوع کرتے اور بصمیم قلب جرم و گناہ سے باز رہنے کا عزم و قرار کرتے ہیں) اور حسن عمل کرتے ہیں۔ ایسے لوگوں کی سیآت یا برائیوں کو اللہ حسنات یا نیکیوں میں بدل دے گا۔ اللہ سیآت کو محو کرنے، بخشنے اور حفاظت کرنے والا… نہایت رحم و کرم کرنے اور بار بار گناہ معاف کرنے والا ہے۔
</item><item>اور جو کوئی (سچی) توبہ کرتا یعنی اللہ کی طرف رجوع کرتا اور حسن عمل کرتا ہے تو وہی حقیقت میں اللہ کی طرف رجوع کرتا ہے (جیسا کہ رجوع کرنے کا حق ہے)
</item><item>(رب رحمن کے بندے وہ ہیں) جو جھوٹی گواہی نہیں دیتے یعنی جھوٹ کے گواہ نہیں بنتے اور جب ان کا گزر بے ہودہ بات یا چیز پر ہو تو بڑے وقار اور شریفانہ طور سے گزر جاتے ہیں۔
</item><item>اور جب انہیں ان کے رب کی آیات (احکام و تعلیمات اور قوامین و شیؤن) کے ذریعے پندو نصیحت کی جاتی ہے، تو ان پر بہرے اور اندھے بن کر نہیں گرتے (بلکہ احکام کو سنتے، ان پر غور وفکر کرتے اور پھر عمل کرتے ہیں)۔
</item><item>اور جو یہ دعا مانگتے رہتے ہیں کہ اے ہمارے رب! ہمیں اپنی بیویوں اور اولاد (Offspring) سے قلب و جان کی مسرت انگیز ٹھنڈک (Fascinating and blissful coolness) عطا فرما! اور ہمیں اپنے اہل آرزو و خشوع بندوں (=متقیوں) کا امام یا قائد بنا۔
</item><item>یہ ہیں رب رحمن کے بندے، جن کو ثابت قدم رہنے کے صلے میں ارفع یعنی بلند مقامات دیئے جائیں گے اور وہاں ان کی پذیرائی دعا و سلام کے ساتھ کی جائے گی یا ان پر حیات ابدی و سلامتی ار زانی کی جائے گی۔
</item><item>وہ اس میں ہمیشہ رہنے والے ہیں۔ وہ بڑا ہی حسین مستقر (آرام اور پڑائو کرنے کی حسین جگہ) اور مقام ہے (سیر و تفریح کیلئے بھی اور مستقل ٹھہرنے کیلئے بھی حسین جگہ ہے)۔
</item><item>(اے نبیؐ!) آپ ان کو بتلا دیں، ’’میرا رب تمہاری کوئی پروا نہ کرتا، اگر تم اسے نہ پکارتے۔ دیکھو! تم اللہ تعالیٰ (کے نظام حیات کلی) کو جھٹلا چکے ہو۔ نتیجتاً (اللہ تعالیٰ کے قانون مجازات کے مطابق) اس کا وبال تم پر بالضرور پڑ کر رہے گا۔‘‘
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>طاسین میم۔
</item><item>یہ زیر نظر آیات واضح اور غیر مبہم طور پر بیان کرنے والی کتاب (=قرآن مجید) کے قوانین و احکام اور تعلیمات و ہدایات ہیں۔
</item><item>(اے رحمۃ للعلمینؐ!) کیا آپ اس غم میں اپنے آپ کو ہلاک کر دیں گے (Torment theyself) کہ یہ لوگ ایمان نہیں لاتے یعنی اسلام کے نظام حیات کلی کو تسلیم بالیقین نہیں کرتے؟
</item><item>اگر ہم اپنے قانون مشیت و حکمت کے مطابق آسمان سے کوئی معجزاتی نشان (Miraculous protent) اتاریں تو اس کے سامنے ان کی گردنیں جھک جائیں (Bow down)، یعنی وہ ایمان لانے پر مجبور ہو جائیں۔
</item><item>دیکھو! جو بھی نئی یاد دہانی (Reminder) ان کے (رب) رحمن کی طرف سے ان کے پاس آتی ہے، وہ اس سے ضرور منہ پھیر لیتے ہیں یعنی اسے سننا بھی گوارا نہیں کرتے۔
</item><item> اصل یہ ہے کہ انہوں نے ’’حق، The Truth کو) جھٹلایا، اب انہیں اس کی حقیقت جلد معلوم ہو جائے گی، جس کا وہ مذاق اڑاتے رہے ہیں۔
</item><item>کیا ان لوگوں نے زمین کی طرف غور کی نظروں سے نہیں دیکھا کہ ہم نے اپنی تخلیقی فعلیت سے اس میں ہر قسم کی اشیاء کے لطیف و جمیل جوڑے پیدا کئے ہیں۔
</item><item>یقینا اس (بصیرت افروز تزویجی۔ تخلیقی فعلیت) میں اعجازی نشان ہے، لیکن ان میں سے اکثر لوگ اسے تسلیم بالیقین نہیں کرتے۔
</item><item>لیکن یقین رکھو کہ تمہارا پروردگار تسخیری قوت والا اور سطوت و غلبہ والا… نہایت لطف و کرم کرنے، دلدر دور کرنے اور بار بار رجوع برحمت کرنے والا ہے۔
</item><item>(اے انسان!) یہ واقعہ ہے کہ تیرے رب نے موسیٰؑ کو حکم دیا تھا کہ تو ظالم یعنی شرک کرنے اور حقوق اللہ اور حقوق العباد غصب کرنے والی قوم کے پاس جا۔
</item><item>یعنی فرعون کی قوم کے پاس جا اور (ان سے کہہ) کہ کیا وہ تقویٰ اختیار نہیں کریں گے۔ یعنی صراط مستقیم پر چلنے کی آرزو نہیں کریں گے اور نہ گمراہ ہونے سے ڈریں گے؟
</item><item>اس نے عرض کیا، اے میرے پروردگار! مجھے اندیشہ ہے کہ وہ میری تکذیب کریں گے یعنی مجھے جھوٹا سمجھیں گے۔
</item><item>اور (فرعون کے پاس جانے کے خیال سے) میرا سینہ تنگی محسوس کرتا ہے، یعنی میں دل گرفتہ1 ہو گیا ہوں، نیز میری زبان اچھی طرح نہیں چلتی 2، یعنی میں لسان یا فصیح البیان بھی نہیں ہوں، لہٰذا ہارون کو بھی مبعوث فرما کر میرے ساتھ بھیج تاکہ وہ میری مدد کرے۔ حواشی-1 دل گرفتہ کے معنی ہیں، دل کا گھبراہٹ محسوس کرنا۔ -2 اسی لئے حضرت موسیٰؑ نے اپنے پروردگار سے یہ دعا مانگی تھی۔ دیکھئے سورۃ طٰہٰ 28-25:20۔
</item><item>علاوہ ازیں، وہ میرے ذمے ایک قصور بھی دھرتے ہیں، یعنی قبطی کے خون کا دعویٰ۔ لہٰذا میں ڈرتا ہوں کہ مجھے ہلاک کر دیں گے۔
</item><item>(اللہ تعالیٰ نے) فرمایا: وہ ایسا ہرگز نہیں کر سکیں گے۔ تم دونوں میری اعجازی نشانیاں اور احکام لے کر جائو۔ ہم تمہارے ساتھ ہیں اور (تمہاری دعائیں) سننے والے ہیں۔
</item><item>لہٰذا اب تم دونوں فرعون کے پاس جائو اور اسے کہو کہ ہم تمام جہانوں کی مخلوقات کے پروردگار و آقا کے رسول یعنی بھیجے ہوئے ہیں۔
</item><item>ہمارے ساتھ بنی اسرائیل کو بھیج دے۔
</item><item>فرعون نے (حضرت موسیٰؑ سے) کہا: ’’کیا ہم نے اس وقت تمہاری نشوونما نہیں کی تھی جب تو ابھی بچہ تھا اور تم نے اپنی عمر کے متعدد سال ہمارے ساتھ نہیں گزارے؟‘
</item><item>اور تم نے اپنا وہ کام کیا جو کیا (یعنی جو کرنا نہیں چاہئے تھا وہ کیا اور ہم نے اسے درگزر فرمایا)، لیکن تو ناشکر گزاروں میں سے ہے یعنی تو احسان فراموش (Ingrate) ہے۔
</item><item>(حضرت موسیٰؑ نے) جواب دیا: ’’مجھ سے وہ حرکت اتفاقاً سرزد ہوئی تھی اور میں واقعی خطا کاروں میں سے تھا۔‘‘
</item><item>لہٰذا میں تم سے ڈر کر راہ فرار اختیار کی۔ پھر میرے رب نے (اپنے قانون انعام و فضل کے مطابق) مجھے حکمت عطا فرمائی اور مجھے اپنے رسولوں میں سے مقرر کیا۔
</item><item>(اے فرعون!) اور تو اس نعمت پر مجھ پر احسان دھرتا ہے کہ تو نے بنی اسرائیل کو اپنا غلام بنا رکھا ہے۔
</item><item>فرعون نے پوچھا: ’’یہ رب العالمین کیا شے یا کون ہے؟‘‘
</item><item>(حضرت موسیٰؑ نے) جواب دیا: وہ آسمانوںاور زمین کے مابین جو مخلوقات ہیں ان کا رب یعنی پروردگار و آقا ہے۔ کاش: تم یقین کرنے والوں میں سے ہوتے!
</item><item>(فرعون نے) اپنے گرد و پیش کے مصاحبین سے کہا: کہ تم سن نہیں رہے ہو (کہ یہ شخص کیا کہہ رہا ہے؟)
</item><item>(حضرت موسیٰؑ نے اپنا جواب جاری رکھا اور) کہا: وہ تمہارا اور تمہارے پہلے آبائو اجداد کا پروردگار و مالک ہے۔
</item><item>(اس پر فرعون نے مصاحبین سے) کہا: تمہارا یہ رسول جو تمہاری طرف بھیجا گیا ہے، یقینا پاگل (Insane) ہے۔
</item><item>(موسیٰؑ نے اپنے جواب کی تشریح کرتے ہوئے) کہا: وہ مشرق و مغرب اور جو کچھ ان کے درمیان ہے، ان سب کا پروردگار (یا نشوونما دینے والا) ہے۔ کاش تم اس حقیقت کا ادراک کر سکتے!
</item><item>فرعون یہ مسکت جواب سن کر طیش میں آ گیا اور اسے کہنے لگا: اگر تم نے میرے سوا کسی اور کو معبود بنایا تو میں تمہیں قیدیوں (Prisoners) میں شامل کر دوں گا۔
</item><item>(اس پر حضرت موسیٰؑ نے فرعون سے) کہا: کیا اس صورت میں بھی کہ میں کوئی حقیقت حال کو واضح کر دینے والی چیز تیرے پاس لے آئوں؟ یعنی کوئی معجزہ۔
</item><item>(یہ سن کر فرعون نے) کہا: اگر تو سچا ہے تو ایسی چیز لے آ۔
</item><item>اس پر(یہ سن کرحضرت موسیٰ نے) اپنا عصا زمین پر ڈال دیا تووہ بہت بڑا واضح سانپ بن گیا۔
</item><item>پھر اس نے اپنا ہاتھ بغل سے نکالا تو دیکھنے والوں نے اچانک دیکھا کہ وہ بالکل سفید اور چمکدار ہے۔
</item><item>(یہ دیکھ کر) فرعون نے اپنے گرد و پیش کے مصاحبین سے کہا: یہ یقینا کوئی بہت بڑا ہنرور شعبدہ باز (Wizard) ہے۔
</item><item>یہ چاہتا ہے کہ اپنے جادو یا شعبدہ بازی سے تمہیں تمہارے ملک سے نکال دے۔ اب بتائو کہ تمہاری رائے کیا ہے؟
</item><item>انہوں نے جواب دیا: اسے اور اس کے بھائی کو کچھ دنوں کی مہلت دے اور تمام شہروں کی طرف نقیب (Summoners) بھیج دیجئے۔
</item><item>تاکہ وہ سب ہنرور شعبدہ بازوں کو جمع کرکے آپ کے پاس لے آئیں۔
</item><item>چنانچہ ایک متعین دن کے مقررہ وقت (On a set time and appointed day) اور جگہ پر جادوگر یا شعبدہ باز اکٹھے ہو گئے۔
</item><item>اور لوگوں سے کہا گیا کہ تم بھی (اس جگہ) جمع ہو جائو۔
</item><item>اگر وہ جادوگر غالب آ گئے تو ممکن ہے کہ ہم ان کی پیروی کریں۔
</item><item>چنانچہ، جب جادوگر آ گئے تو انہوں نے فرعون سے کہا: اگر ہم غالب آ گئے تو کیا ہمیں ڈھیروں انعام ملے گا؟
</item><item>(فرعون نے) کہا: ہاں (تمہیں ضرور انعام ملے گا) اور تم ہمارے خاص مصاحبین میں شامل کر لئے جائو گے۔
</item><item>اور جب فریقین ایک دوسرے کے مقابل آ گئے تو (حضرت) موسیٰؑ نے شعبدہ بازوں سے کہا: جو کچھ تم پیش کرنا چاہتے ہو، پیش کرو۔
</item><item>چنانچہ انہوں نے اپنی رسیاں اور اپنی لاٹھیاں میدان میں ڈالیں اور کہا: فرعون کی جے ہو، ہم ضرور غالب آ کر رہیں گے۔
</item><item>پھر موسیٰؑ نے اپنا عصا (Staff) میدان میں ڈال دیا تو وہ دیکھتے ہی دیکھتے ان کی تمام شعبدہ بافیوں (False devices of sorcery) کو تلپٹ کر گیا۔
</item><item>(چنانچہ جب حق یا سچ ظاہر ہو گیا) تو تمام جادوگر (رب العزت کے حضور) سربسجود ہو گئے۔
</item><item>(انہوں نے کلمۂ شہادت پڑھا اور) کہا: ہم تمام جہانوں کی مخلوقات کے پروردگار و آقا پر ایمان لے آئے ہیں۔
</item><item>جو موسیٰؑ اور ہارونؑ کا رب ہے۔
</item><item>(یہ دیکھ کر فرعون نے) کہا: کیا تم میری اجازت کے بغیر موسیٰ پر ایمان لے آئے ہو؟ یقینا وہ تمہارا سب سے بڑا استاد ہے، جس نے تمہیں جادوگری سکھائی ہے۔ تم جلد ہی اس کا انجام دیکھ لو گے۔ میں تمہارے ہاتھ اور پائوں مخالف سمتوں سے کاٹ دوں گا اور تم سب کو سولی پر چڑھا دوں گا (I will crucify you all)۔
</item><item>انہوں نے جواب دیا: کوئی پروا نہیں، ہمیں اپنے پروردگار کے حضور لوٹ کر جانا ہے۔
</item><item>ہمیں امید ہے کہ ہمارا رب ہماری خطائوں کو بخش دے گا کہ ہم سب سے پہلے اس پر ایمان لانے والے ہیں۔
</item><item>پھر ہم نے موسیٰؑ کو وحی کی اور کہا: میرے بندوں کو راتوں رات لے کر چل دے، کیونکہ تمہارا پیچھا کیا جائے گا۔
</item><item>(فرعون کو بنی اسرائیل کے فرار کا پتہ چل گیا تو) فرعون نے تمام شہروں میں اپنے نقیب بھیجے۔
</item><item>اور اعلان کیا کہ یہ تھوڑے سے کمزور لوگ ہیں۔
</item><item>اور انہوں نے ہمارے غصہ کو بھڑکایا ہے۔
</item><item>لیکن ہم ہوشیار و مسلح اور متحد لوگ ہیں۔
</item><item>انجام کار، ہم نے انہیں یعنی فرعون اور اس کے قوم کے لوگوں کو باغوں اور چشموں سے باہر نکالا۔
</item><item>نیز ان کے خزانوں اور ایوانوں سے۔
</item><item>یہ کر چکنے کے بعد ہم نے بنی اسرائیل کو ان سب چیزوں کا وارث بنا دیا۔
</item><item>چنانچہ فرعونیوں نے ان کا تعاقب کیا اور صبح ہوتے ہی ان کو جا لیا۔
</item><item>جب دونوں فریقوں نے ایک دوسرے کو دیکھا تو موسیٰؑ کے ساتھی کہنے لگے: ہم تو پکڑے گئے۔
</item><item>(حضرت موسیٰؑ نے) کہا: ہرگز نہیں، کیونکہ میرا رب میرے ساتھ ہے، وہ ضرور مجھے کوئی نجات کی راہ سجائے گا۔
</item><item>چنانچہ ہم نے موسیٰ کو وحی کی: اپنا عصا (Staff) سمندر پر مار، (موسیٰؑ نے ایسا کیا تو) وہ سمندر پھٹ گیا اور ٹکڑے ٹکڑے ہو گیا۔ پانی کا ہر ٹکڑا ایک بہت بڑے پہاڑ کی طرح کھڑا ہو گیا۔
</item><item>پھر ہم نے دوسرے فریق کو بھی سمندر کے قریب کر دیا۔
</item><item>ہوا یہ کہ ہم نے موسیٰؑ اور اس کے تمام رفقاء کو تو بچا لیا۔
</item><item>لیکن دوسرے فریق کے لوگوں یعنی فرعونیوں کو غرق کر دیا۔
</item><item>اس واقعہ میں یقینا ایک اعجازی نشان ہے (جو اللہ کی قدرت پر دلات کرتا ہے)، لیکن اکثر لوگ اس کو تسلیم بالیقین نہیں کرتے۔
</item><item>اور یقینا تمہارا رب تسخیری قوت والا… بار بار رحم کرنے والا ہے۔
</item><item>اب (اے نبیؐ!) آپ انہیں ابراہیمؑ کا قصہ سنایئے۔
</item><item>واقعہ یہ ہے کہ اس نے اپنے باپ اور اپنی قوم سے پوچھا: تم کس کی عبادت کرتے ہو؟ دوسرے لفظوں میں، کس کی پرستش اور کس کے احکام و تعلیمات کی اطاعت کرتے ہو؟
</item><item> انہوں نے جواب دیا: ہم بتوں کی پرستش کرتے ہیں اور انہی کی عبادت میں لگے رہتے ہیں یعنی ان کیلئے ہم نے اپنے آپ کو وقف کر رکھا ہے (We are devoted to them)۔
</item><item>(اس پر حضرت ابراہیمؑنے) ان سے پوچھا کہ جب تم انہیں پکارتے ہو تو کیا وہ تمہاری پکار کو سنتے ہیں؟
</item><item>کیا وہ تمہیں نفع دیتے یا نقصان پہنچاتے ہیں؟
</item><item>انہوں نے جواب دیا: (نہیں تو)، لیکن ہم نے اپنے آبائو اجداد کو ایسے ہی کرتے پایا ہے۔
</item><item>(اس پر حضرت ابراہیمؑ نے نہیں عبرت دلانے کیلئے) کہا: کبھی تم نے غور کیا کہ تم کن کی پرستش وطاعت کرتے ہو؟
</item><item>(تم اور تمہارے اسلاف؟) یعنی تم اور تمہارے گزشتہ زمانے کے اکابر بھی؟
</item><item>دیکھو! یہ (اصنام) میرے دشمن ہیں (کیونکہ میری عاقبت خراب کرتے ہیں)، لیکن تمام جہانوں کی جملہ مخلوقات کا رب میرا دشمن نہیں۔
</item><item>اسی نے مجھے پیدا کیا اور وہی (زندگی کے ہر شعبے میں) حقیقی راہ و منزل کی طرف میری رہنمائی کرتا ہے۔
</item><item>اور وہی مجھے کھلاتا اور پلاتا ہے، یعنی میری کفالت کرتا ہے۔
</item><item>اور جب میں بیمار ہوتا ہوں تو وہی مجھے شفا دیتا ہے۔
</item><item>اور جب میں بیمار ہوتا ہوں تو وہی مجھے شفا دیتا ہے۔
</item><item>علاوہ ازیں، اسی سے میری امید وابستہ ہے کہ وہ جزا و سزا کے روز میری خطائیں معاف کرے گا۔
</item><item>(پھر حضرت ابراہیمؑ نے دعا کی) اے میرے رب! مجھے علم و حکمت عطا کر اور مجھے محسنین و صالحین میں شامل کر۔
</item><item> اور ایسا سامان کر کہ آئندہ آنے والی نسلیں میرا ذکر حسین الفاظ میں کریں۔
</item><item>نیز مجھے نعمتوں سے معمور جنت کا وارث بنا دے۔
</item><item>اور میرے باپ کی مغفرت فرما، کیونکہ وہ راہ گم کردہ ہے۔
</item><item>(پروردگارا!) مجھے (اپنے قانون انعام و فضل سے) اس دن رسوا نہ ہونے دینا، جس روز لوگوں کو دوبارہ زندہ کیا جائے گا۔
</item><item>جس روز مال و دولت کام آئیں گے نہ ہی بیٹے فائدہ دیں گے۔
</item><item>(اس روز فلاح وہ پائیں گے) جو حسین، صالح، مطمئن، نیز کفر و شرک اور کذب و ظلم ایسی سرطانی بیماریوں سے منزہ دل و دماغ کے ساتھ اللہ کے حضور آئیں گے۔
</item><item>اور اس روز جنت کو اہل آرزو و خشیت کے قریب لایا جائے گا۔
</item><item>اور گمراہوں پر دوزخ ظاہر کر دی جائے گی۔
</item><item>پھر ان سے پوچھا جائے گا: تمہارے وہ معبود کہاں ہیں جن کی تم پرستش و طاعت کرتے، ان کو مدد کیلئے پکارتے اور ان سے دعا مانگتے تھے؟
</item><item>کیا اللہ کے سوا وہ معبود تمہاری مدد کر سکتے ہیں؟ یا اپنا بچائو کر سکتے ہیں؟
</item><item>پھر خود ساختہ معبود اور بہکے ہوئے لوگ سب اوندھے منہ دوزخ میں جھونک دیئے جائیں گے۔
</item><item>نیز، ابلیس کے تمام لائو لشکر کا بھی یہی حشر ہو گا۔
</item><item>وہ وہاں ایک دوسرے سے جھگڑ رہے ہوں گے اور کہیں:
</item><item>اللہ کی قسم! ہم تو صاف گمراہی میں مبتلا تھے۔
</item><item>کیونکہ ہم تمہیں تمام جہانوں کی مخلوقات کے رب کے ہم پلہ سمجھتے تھے۔
</item><item>ہمیں تو مجرموں کے سوا کسی نے گمراہ نہیں کیا۔
</item><item>اب ہمارا کوئی شفیع یا شفاعت کرنے والا نہیں ہے۔
</item><item>اور نہ کوئی غم خوار دوست ہی ہے۔
</item><item>کاش! اگر ہمارے لئے لوٹ کر (دنیا میں) جانا ہو تو ہم ضرور مؤمن ہوں گے۔
</item><item>یقینا، اس واقعیت میں اللہ کا عبرت انگیز اعجازی نشان ہے، لیکن ان میں اکثر لوگ اسے تسلیم بالیقین کرنے والے نہیں۔
</item><item>لیکن حقیقت یہ ہے کہ تمہارا رب صاحب سطوت و غلبہ… بار بار درگزر کرنے، دلدر دور کرنے، لطف و کرم کرنے اور رجوع برحمت کرنے والا ہے۔
</item><item>نوحؑ کی قوم (کے لوگوں) نے (اللہ کے) پیغمبروں کو جھٹلایا (Denied)۔
</item><item>چنانچہ ان کے قومی بھائی نوحؑ نے ان سے نصیحت کے طور پر پوچھا: تم جنت کو جانے والی راہ مستقیم کی آرزو اور دوزخ کو جانے والی راہوں سے کیوں نہیں ڈرتے؟
</item><item>میں تمہاری طرف رسول بنا کر بھیجا گیا ہوں اور امین ہوں، یعنی اپنے فرائض دیانتداری سے ادا کر رہا ہوں۔
</item><item>لہٰذا اللہ کی طلب و آرزو کرو اور اس کے قانون مجازات سے ڈرو اور میری اطاعت کرو۔
</item><item>دیکھو! میں اس تبلیغ حق کا تم سے کوئی معاوضہ نہیں مانگتا۔ اس کا معاوضہ مجھے صرف کل جہانوں کی مخلوقات کا پروردگار و آقا دے گا (کیونکہ تبلیغ حق کا اجر دینا رب العلمین کے ذمے ہوتا ہے)۔
</item><item>لہٰذا اللہ کی طلب و آرزو اور اس کے قانون مکافات عمل سے ڈرو اور میری اطاعت کرو۔
</item><item>انہوں نے جواب دیا: کیا ہم تم پر ایمان لائیں جبکہ تمہارے پیروکار نہایت کمینے لوگ ہیں؟
</item><item>نوحؑ نے کہا: مجھے کیا معلوم کہ وہ کیسے عمل کرتے ہیں؟
</item><item> ان کا حساب لینا تو میرے پروردگار کے ذمے ہے، اگر تم عقل سے کام لیتے تو یہ سمجھنا دشوار نہ تھا۔
</item><item>سنو! میں مؤمنوں کو اپنے سے دور کر دینے والا نہیں ہوں (کیونکہ یہ میرا منصب نہیں ہے)۔
</item><item>(میرا منصب تو یہ ہے کہ) میں تمہیں اللہ تعالیٰ کے قانون مکافات عمل سے صاف صاف متنبہ کرنے والا ہوں۔
</item><item> یہ سن کر انہوں نے کہا: اے نوح! اگر تم اپنی روش سے باز نہ آئے تو تمہیں سنگسار کر دیا جائے گا (You will be stoned to death)
</item><item>(نوحؑ نے فریاد کرتے ہوئے) کہا: پروردگارا! میری قوم کے لوگوں نے مجھے جھٹلایا ہے۔
</item><item>لہٰذا میرے اور ان کے درمیان قطعی فیصلہ کر دے، مجھے اور میرے ساتھ جو مؤمن ہیں ان کے شر سے نجات دے۔
</item><item>چنانچہ ہم نے اسے اور ان لوگوں کو جو بھری ہوئی کشتی میں سوار تھے، بچا لیا۔
</item><item>اور اس کے بعد باقی ماندہ لوگوں کو غرق کر دیا۔
</item><item>یقینااس تمام واقعہ میں ایک عبرت آموز اعجازی نشان ہے، لیکن لوگوں میں سے اکثر ایمان نہیں لاتے۔
</item><item>اور جہاں تک تمہارے رب کا تعلق ہے، وہ تو صاحب سطوت… بے انتہا درگزر کرنے، مشکلات دور کرنے، لطف و کرم کرنے اور رجوع کرنے والا ہے۔
</item><item>(اسی طرح) عاد کے قبیلے نے بھی (اللہ تعالیٰ کے) رسولوںُ کا انکار کیا۔
</item><item>چنانچہ ان کے قومی بھائی ھود نے بھی ان سے پوچھا!تم اللہ کے قانون مجازات سے کیوں نہیں ڈرتے؟
</item><item>میں تمہاری طرف رسول بنا کر بھیجا گیا ہوں، امین ہوں، یعنی اپنے فرائض دیانتداری سے ادا کر رہا ہوں۔
</item><item>لہٰذا اللہ کی طلب و آرزو کرو اور اس کے قانون مکافات عمل سے ڈرو اور میری اطاعت کرو۔
</item><item>غور کرو کہ میں اس تبلیغ جو حق تم سے کوئی معاوضہ نہیں مانگتا، میرا اجر تو تمام جہانوں کی مخلوقات کے پروردگار و آقا کے ذمے ہے۔
</item><item>یہ تمہارا کیا طریقہ ہے کہ تم ہر اونچے مقام پر عبث ایک یادگار بناتے ہو؟
</item><item>اور تم اونچے اونچے محل اور قلعے بناتے ہو، جیسے تمہیں ان میں ہمیشہ رہنا ہے۔
</item><item>اور جب تم کسی پر ہاتھ ڈالتے ہو تو سخت گیروں کی طرح سزا دیتے ہو۔
</item><item>اب اللہ کی طلب و آرزو کرو اور اس کے قانون مکافات عمل سے ڈرو اور میر اطاعت کرو۔
</item><item>لہٰذا تم اس کی طلب و آرزو کرو جس نے تمہیں نعمتوں سے نوازا ہے اور تمہیں اس کا علم ہے۔
</item><item>اس نے تمہیں مویشی اور بیٹے عنایت کئے ہیں۔
</item><item>نیز باغات اور چشمے عطا کئے ہیں۔
</item><item>(اگر تم کفران نعمت کرو گے تو) مجھے ڈر ہے کہ کہیں تم اس ہولناک عذاب میں گرفتار نہ ہو جائو کہ جس دن وہ نازل ہو گا۔
</item><item>(اس بصیرت افروز تقریر کا ان پر کوئی اثر نہ ہوا اور) انہوں نے (اللہ کے پیغمبرؑ کو) جواب دیا، تم ہمیں نصیحت کرو یا نہ کرو، ہمارے لئے برابر ہے۔
</item><item>نیز کہا کہ یہ روش تو پہلے لوگوں کو بھی ہے، جو ایسی من گھڑت باتیں کرتے تھے۔
</item><item>اصل یہ ہے کہ ہم پر کوئی عذاب نہیں آئے گا۔
</item><item>انجام کار انہوں نے اسے جھٹلایا، نتیجتاً، ہم نے ان سب (کافروں) کو ہلاک کر دیا۔ یقینا اس واقعہ میں عبرت آموز اعجازی نشان ہے، لیکن اکثر لوگ اس کو تسلیم بالیقین نہیں کرتے۔
</item><item>اور حقیقت یہ ہے کہ تمہارا رب تو ہے ہی صاحب سطوت… نہایت درگزر کرنے، لطف و کرم کرنے اور بار بار رجوع برحمت کرنے والا ہے۔
</item><item>ثمود کے قبیلے نے بھی (اللہ تعالیٰ کے) پیغمبروں کو ماننے سے انکار کر دیا تھا۔
</item><item>چنانچہ ان کے قومی بھائی صالحؑ نے ان سے پوچھا: تم کیوں راہ راست کی آرزو کرتے ہو نہ گمراہی سے ڈرتے ہو۔
</item><item>میں تمہاری طرف (اللہ کا) رسول بنا کر بھیجا گیا ہوں، امین ہوں، یعنی اپنے فرائض دیانتداری سے ادا کر رہا ہوں۔
</item><item> لہٰذا اللہ کی طلب و آرزو کرو اور اس کے قانون مجازات سے ڈرو اور میری اطاعت کرو۔
</item><item>میں اس تبلیغ حق کا تم سے کوئی معاوضہ نہیں مانگتا، میرا اجر تو تمام جہانوں کی مخلوقات کے پروردگار و آقا کے ذمے ہے، وہی مجھے دے گا۔
</item><item>کیا تم اس خوشی فہمی میں مبتلا ہو کہ تم ان نعمتوں کے درمیان جو تمہیں عطا کی گئی ہیں، امن و سلامتی سے رہنے کیلئے چھوڑ دیئے جائو گے؟
</item><item>یعنی ثمرور باغات اور چشموں کے درمیان۔
</item><item>لہلاتے ہوئے کھیتوں اور ان نخلستان کے درمیان، جن کے درختوں کے خوشے بارگراں کی وجہ سے پھٹے پڑتے ہیں۔
</item><item>علاوہ ازیں، تم پہاڑوں کو تراش کرکے گھر بناتے ہو اور ان میں عیش و نشاط سے مگن رہتے ہو۔
</item><item>لہٰذا اللہ کی طلب و آرزو کرو اور اس کے قانون مجازات سے ڈرو اور میری اطاعت کرو۔
</item><item>تم حد سے تجاوز کر جانے والوں کا کہا نہ مانو۔
</item><item>جو ملک کے نظام کو درہم برہم کرتے ہیں، لیکن اصلاح کا کوئی کام نہیں کرتے۔
</item><item>انہوں نے جواب دیا: یقینا تم سحر زدہ (Bewitched) ہو گئے ہو۔
</item><item>تم تو صرف ہمارے جیسے انسان ہو۔ اگر تم اپنے دعوے میں سچے ہو تو کوئی اعجازی نشانی پیش کرو۔
</item><item>(حضرت صالحؑ نے) کہا: یہ اونٹنی ہے، (ایک دن) اس کیلئے پانی پینے کی باری ہے، تمہارے لئے بھی مقررہ دن کو پانی پینے کی باری ہے۔
</item><item>اسے کسی قسم کی گزند نہ پہنچانا، ورنہ تم پر ایک ہولناک دن کا عذاب آئے گا۔
</item><item>لیکن انہوں نے اونٹنی کی کونچیں کاٹ دیں (Hamstrung her)، پھر پشیمان ہوئے۔
</item><item>اس کے نتیجے میں عذاب نے ان کو پکڑ لیا۔ اس واقعہ میں یقینا عبرتناک اعجازی نشان ہے اور ان میں اکثر ایمان لانے والے نہیں۔
</item><item>دیکھو! جو تمہارا رب ہے وہ یقینا صاحب سطوت و غلبہ… درگزر کرنے، لطف و کرم کرنے اور بار بار رجوع برحمت کرنے والا ہے۔
</item><item>لوط کی قوم نے (اللہ کے) رسولوں کو جھٹلایا۔
</item><item> ان کے قومی بھائی لوطؑ نے بھی ان سے پوچھا: تم کیوں راہ راست کی آرزو کرتے ہو نہ گمراہی سے ڈرتے ہو؟
</item><item>میں تمہاری طرف (اللہ کا) رسول بنا کر بھیجا گیا ہوں اور اپنے فرائض دیانتداری سے ادا کر رہا ہوں۔
</item><item>لہٰذا اللہ کی طلب و آرزو کرو، اس کے قانون مکافات عمل سے ڈرو اور میر ی اطاعت کرو۔
</item><item>دیکھو! میں تم سے اس تبلیغ حق کا کوئی معاوضہ نہیں مانگتا، میرا اجر تو تمام جہانوں کی مخلوقات کے پروردگار و آقا کے ذمے ہے (وہی مجھے دے گا)۔
</item><item>اقوام عالم میں تم ہی ایسے ہو جو (جنسی تسکین کیلئے) مردوں کے پاس آتے ہو۔
</item><item>اور تم اپنی عورتوں کو چھوڑ دیتے ہو جنہیں تمہارے رب نے تمہارے لئے پیدا کیا ہے۔ حقیقت یہ ہے کہ تم حد سے تجاوز کر جانے والی قوم ہو۔
</item><item>انہوں نے جواب میں کہا: اے لوط! اگر تم ایسی باتیں کرنے سے باز نہ آئے تو تم شہر بدر کر دیئے جائو گے۔
</item><item>(حضرت لوطؑ نے) ان سے کہا: میں تمہارے اس فعل سے سخت نفرت کرتا ہوں۔
</item><item>پھر اس نے دعا کی: پروردگارا! مجھے اور میرے گھر والوں کو ان کی بد فعلیوں کے نتائج سے بچا لے۔
</item><item>چنانچہ ہم نے اسے اور اس کے تمام گھر والوں کو بچا لیا۔
</item><item>بجز ایک بڑھیا کے جو خود بخود پیچھے رہ گئی۔
</item><item>اور باقی سب کو ہلاک کر دیا۔
</item><item>اس طرح کہ ہم نے ان پر مینہ برسایا۔ کیا ہی ہولناک بارش تھی جو ان لوگوں پر برسائی گئی جن کو پہلے سے تنبیہ کر دی گئی تھی۔
</item><item>اس واقعہ میں یقینا عبرت ناک اعجازی نشان ہے اور ان میں اکثر ایمان لانے والے نہیں۔
</item><item>دیکھو! جو تمہارا رب ہے وہ یقینا صاحب سطوت… درگزرنے کرنے، لطف و کرم کرنے اور بار بار رجوع برحمت کرنے والا ہے۔
</item><item>(مدین کے قریب) جنگل کے بسنے والوں نے (اللہ کے) رسولوں کو جھٹلایا۔
</item><item>(حضرت) شعیب نے ان سے پوچھا: تم کیوں راہ راست کی آرزو کرتے ہو نہ گمراہی سے ڈرتے ہو؟
</item><item>میں تمہاری طرف (اللہ کا) رسول بنا کر بھیجا گیا ہوں، اپنے فرائض دیانتداری سے ادا کر رہا ہوں۔
</item><item>لہٰذا اللہ کی طلب و آرزو کرو، اس کے قانون مجازات سے ڈرو اور میری اطاعت کرو۔
</item><item>دیکھو! میں تم سے اس تبلیغ حق کا کوئی معاوضہ نہیں مانگتا، میرا اجر تو تمام جہانوں کی مخلوقات کے پروردگار و آقا کے ذمے ہے (وہی مجھے دے گا)۔
</item><item>پیمانے پورے بھرا کرو اور ان (لوگوں) میں سے نہ ہو جانا جو لوگوں کو (وزن، پیمانے، مقدار، کیفیت یا خالصیت کے لحاظ سے) ان کی چیزیں کم دینے کے عادی ہیں۔
</item><item>اور ٹھیک ترازو سے تولا کرو۔
</item><item>لوگوں کو ان کی چیزیں دینے میں کمی نہ کرو اور ملک کے نظام کو درہم برہم کرتے نہ پھرو۔
</item><item>اور اس (اللہ) کی طلب و آرزو کرو، اس کے قانون مجازات سے ڈرو جس سے تمہیں اور تمہاری پہلی نسلوں کو پیدا کیا۔
</item><item>انہوں نے جواب دیا: تمہارا دماغ جادو کے اثر سے چل گیا ہے۔
</item><item>تم ہمارے جیسے ایک انسان ہو اور ہم تمہیں جھوٹا سمجھتے ہیں۔
</item><item>اگر تم دعوے میں سچے ہو تو ہم پر آسمان کا کوئی ٹکڑا گرا دو۔
</item><item>(حضرت شعیبؑ نے) کہا: میرا رب تمہارے کرتوتوں سے خوب واقف ہے (تم اس کے قانون مجازات کے مطابق عذاب کے مستحق ہو گئے ہو)۔
</item><item>بہر حال، انہوں نے اس کو جھٹلایا تو کالی گھٹا کے دن کے عذاب نے ان کو آ لیا۔ بلاشبہ وہ بڑے بھیانک دن کا عذاب تھا۔
</item><item>اس واقعہ میں یقینا عبرت ناک اعجازی نشان ہے اور ان میں اکثر ایمان لانے والے نہیں۔
</item><item>دیکھو! جو تمہارا رب ہے وہ یقینا صاحب سطوت… درگزر کرنے، لطف و کرم کرنے اور بار بار رجوع برحمت کرنے والا ہے۔
</item><item>اور یہ وحی و تنزیل (=قرآن مجید) یقینا کل مخلوقات کی بتدریج نشوونما کرنے والے مالک کی بتدریج اترنے والی کتاب ہے۔
</item><item>اسے روح الامینؑ لے کر نازل ہوا ہے۔
</item><item>(اے نبیؐ!) آپ کے قلب پر، تاکہ آپ (لوگوں کو مشرکانہ عقائد اور اعمال سوء کے بھیانک نتائج و عواقب سے) متنبہ کرنے والوں میں سے ہو جائیں۔
</item><item>فصیح و بلیغ عربی زبان میں۔
</item><item>دیکھو! اس کا ذکر پہلی کتابوں میں بھی آ چکا ہے۔
</item><item>کیا ان لوگوں کیلئے یہی دلیل کافی نہیں ہے کہ اس قرآن کو بنی اسرائیل کے علماء پہچانتے ہیں۔
</item><item>واقعہ یہ ہے کہ اگر ہم اسے کسی عجمی یا غیر عرب پر نازل کرتے۔
</item><item>اور وہ اسے ان کے سامنے پڑھتا، تو وہ اس پر کبھی ایمان نہ لاتے۔
</item><item>اسی طرح ہم نے (اپنے قانون احترام آرزو کے مطابق) اسے مجرموں کے دلوں میں داخل کیا ہے۔
</item><item>کہ وہ اس پر کبھی ایمان نہیں لائیں گے، تاوقتیکہ وہ اذیت ناک عذاب کو دیکھ لیں۔
</item><item>ان پر عذاب اچانک آ جائے گا اور انہیں کچھ سمجھ میں نہیں آئے گا کہ یہ کدھر سے آیا ہے۔
</item><item>اس وقت وہ فریاد کریں گے: کیا ہمیں کسی صورت میں مہلت (Respite) مل سکتی ہے؟
</item><item>کیا وہ اس برتے (Pluck) پر شور مچاتے ہیں کہ ہم ان پر جلد عذاب نازل کریں؟
</item><item>آپ ذرا بتائیں! اگر ہم انہیں چند برس اور خوشحالی میں بسر کرنے دیں۔
</item><item>پھر ان کے پاس وہ (عذاب) آ جائے جس کی انہیں وعید دی گئی ہے۔
</item><item>وہ عیش و عشرت کا سامان جس سے وہ لطف اندوز ہوتے رہے ہیں، ان کے کچھ کام نہ آئے گا۔
</item><item>یاد رکھو! ہم نے اپنے قوانین تنذیری اور تعجیل و امہال کے مطابق کسی بستی کو ہلاک نہیں کیا، مگر اس کیلئے متنبہ کرنے والے موجود تھے۔
</item><item>تاکہ وہ انہیں یاد دہانی کرائیں (Remind)، دیکھو! ہم کسی عنوان نا انصافی کرنے والے نہیں ہیں۔
</item><item>اصل یہ ہے کہ یہ کلام شیاطین نے نہیں اتارا۔
</item><item>اور یہ کام ان کے مناسب حال نہیں اور وہ ایسا کر سکتے ہیں۔
</item><item>وہ تو اس کی سماعت سے دور و مہجور کر دیئے گئے ہیں۔
</item><item>لہٰذا تم اللہ کے ساتھ کسی دوسرے (خود ساختہ) معبود کو نہ پکارو، یعنی اس کی عبادت نہ کرو، ورنہ تم عذاب میں مبتلا ہو جائو گے۔
</item><item>(ہمارے نبیؐ!) اپنے نزدیک کے رشتہ داروں کو متنبہ کرو (قانون مکافات عمل، روز حساب اور عذاب جہنم سے): انگریزی میں O! my Prophet! Admonish your near kindred of Allah`s Law of Retribution, Doomsday and lasting tortures of Hell.
</item><item>اور جو مؤمنوں میں سے آپ کی پیروی کرتے ہیں، ان سے لطف و کرم کا سلوک کر۔
</item><item>لیکن اگر وہ آپ کا کہا نہ مانیں، تو ان سے صاف کہہ دیں کہ میں تمہارے اعمال سے بری الذمہ ہوں۔
</item><item>(میرے نبیؐ!) آپ ہمیشہ (اللہ پر) توکل کریں جو صاحب سطوت و غلبہ… بے انتہا درگزر کرنے، لطف و کرم کرنے اور بار بار رجوع برحمت کرنے والا ہے۔
</item><item>جب آپ (صلوٰۃ میں) حالت قیام میں ہوتے ہیں، وہ آپ کو دیکھتا ہے۔
</item><item>اور اس وقت بھی جب آپ نمازیوں کے درمیان گھوم رہے ہوتے ہیں۔
</item><item>بلاشبہ وہ ہر بات سننے والا… علم کلی رکھنے والا ہے۔
</item><item>(لوگو!) کیا میں تمہیں بتائوں کہ شیاطین کس پر اترتے ہیں؟
</item><item>وہ تمام جھوٹے اور بدکار لوگوں پر اترتے ہیں۔
</item><item>جو ان کی طرف کان لگائے رکھتے ہیں اور اکثر جھوٹ بولتے ہیں۔
</item><item>یاد رکھو! شاعروں کا اتباع راہ گم گشتہ لوگ کرتے ہیں۔
</item><item>کیا تم غور نہیں کرتے کہ شاعر ہر وادی تخیل میں سرگرداں رہتے ہیں۔
</item><item>اور وہ ایسی باتیں کہتے ہیں، جن پر وہ خود عمل نہیں کرتے۔
</item><item> اس سے مستثنیٰ وہ لوگ ہیں جو ایمان لاتے ہیں اور احسان و اصلاح کے کام کرتے ہیں، کثرت سے اللہ کا ذکر کرتے ہیں اور جب ان پر ظلم ہوتا ہے تو اس کے بعد انتقام لیتے ہیں (Vindicate themselves)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ط س۔ یہ کثرت سے پڑھے جانے والے نسخے (قرآن) اور نہایت واضح و فصیح طور پر بیان کرنے والے نوشتے (کتاب) کی آیات ہیں (جو اللہ تعالیٰ کے قوانین و احکام اور تعلیمات پر مشتمل ہیں)۔
</item><item>یہ اہل ایمان کو راہ راست اور حقیقی منزل کی طرف رہنمائی کرنے والی اور جنت کی نوید جانفزا دینے والی (کتاب مبین) ہے۔
</item><item>حقیقی مؤمن وہ ہیں جو نظام صلوٰۃ 1 قائم کرتے ہیں اور زکوٰۃ 2 دیتے ہیں، نیز آخرت 3 کو بھی تسلیم بالیقین کرتے ہیں۔ حواشی -1 صلوٰۃ کے فرائض اور تقاضے پورے ادا کرتے ہیں۔ -2 وہ احکام الٰہیہ اور سنت نبویؐ کے مطابق زکوٰۃ اسلامی حکومت کے کارندوں کو دیتے ہیں اور اسلامی حکومت زکوٰۃ کو اہل احتیاج اور حق معلوم سے محروم لوگوں کو دیتی ہے۔ -3 آخرت: وسیع المعانی اصطلاح قرآنی ہے۔ اس کے معنی ہیں: روز قیامت، نشاۃ ثانیہ، حساب و جزا، نیز جنت و دوزخ۔
</item><item>اصل یہ ہے کہ جو لوگ آخرت پر ایمان نہیں رکھتے انہیں ہم اپنے قانون احترام آرزو کے مطابق ان کی بدعملیوں کو خوشنما بنا کر دکھاتے ہیں، لہٰذا وہ جمالیاتی فریب میں آکر گمراہی میں حیران و سرگرداں رہتے ہیں۔
</item><item>یہی وہ لوگ ہیں جن کو قانون مجازات کے مطابق المناک عذاب دیا جائے گا اور یہی وہ لوگ ہیں جو آخرت میں (حسنات کے لحاظ سے) سب سے زیادہ خسارے میں رہنے والے ہیں۔
</item><item>سنو، (میرے نبیؐ!) یہ قرآن آپ کو اس (اللہ) کی طرف سے القاء کیا جاتا ہے جو نہایت دانا و بینا ہے اور اس کی ہر بات پر حکمت ہوتی ہے… جو علم کلی رکھنے والا ہے۔
</item><item>یہ واقعہ ہے کہ موسیٰؑ نے اپنے گھر والوں سے کہا: مجھے آگ سی نظر آتی ہے۔ میں ابھی جاکر کوئی خبر لاتا ہوں (کہ ہمارا راستہ کون سا ہے؟) یا کوئی دہکتا ہوا انگارہ لاتا ہوں تاکہ تم آگ سینکو۔
</item><item>چنانچہ جب وہ (موسیٰؑ) وہاں پہنچا تو اسے آواز آئی: اس (نورانی) آگ میں جو (شجر زیتون4) ہے اور جو اس کے ماحول میں تم دیکھ رہے ہو (وہ کوہ طور ہے) اور ان سب کو برکت دی گئی ہے (یعنی یہ سب تمہارے لئے مبارک ہے اور تم کہیں گمان نہ کر لینا کہ اس نورانی آگ میں اللہ ہے، لیکن اللہ نہیں ہے کیونکہ وہ زمان و مکان کی قیود سے ماوراء ہے) اور ہر قسم کے نقائص و عیوب اور احتیاجات سے منزہ ہے اور وہ تمام جہانوں کی مخلوقات کا پروردگار و آقا ہے۔ حواشی -4 یہ استنباط ہم نے ان آیات سے کیا ہے: والتین و الزیتون oو طور سینینo(التین 2-1:95)۔ اس کی توضیح انشاء اللہ حسن تفسیر میں کی جائے گی۔
</item><item>سنو! اے موسیٰؑ (اطمینان رکھو!) میں اللہ ہوں جو صاحب سطوت و غلبہ… دانا و بینا اور ہر کام دانشمندی سے کرنے والا ہے۔
</item><item>(اے موسیٰؑ!) اب تم اپنا عصا پھینکو۔ (جب اس نے اپنا عصا پھینکا تو) اس نے دیکھا کہ وہ ایک چھوٹے سانپ کی طرح بل کھا رہا ہے۔ (یہ دیکھ کر حضرت موسیٰؑ ڈر گئے اور) وہ منہ پھیر کر بھاگنے لگے اور پیچھے نہ دیکھا۔ اللہ نے فرمایا: اے موسیٰؑ! خوف نہ کھائو، میرے رسول میرے حضور خوف نہیں کھایا کرتے۔
</item><item>بجز اس کے جس سے کوئی نا انصافی سرزد ہوئی ہو اور پھر اس نے سیۂ (=بدی) کو حسنہ (=نیکی) میں بدل دیا ہو۔ دیکھو! میں سیآت کو محو کرنے اور ان سے تحفظ دینے والا۔ نہایت درگزر کرنے، لطف و کرم کرنے اور بار بار رجوع برحمت کرنے والا ہوں۔
</item><item>اور اب اپنا ہاتھ گریبان میں ڈالو۔ جب تم اسے نکالو گے تو یہ درخشاں و تاباں نکلے گا اور اس میں کوئی عیب نہیں ہو گا۔ دیکھو! یہ نو اعجازی نشانات میں سے ہے، جو فرعون اور اس کی قوم کیلئے دیئے گئے ہیں۔ بے شک وہ نافرمان و سرکش لوگ ہیں۔
</item><item>پھر فرعون اور اس کی قوم کے پاس ہمارے بصیرت افروز اعجازی نشانات آئے، تو وہ کہنے لگے: یہ تو صاف جادو ہے۔
</item><item>اور انہوں نے ظلم و تکبر کی بناء پر اس کا انکار کیا، حالانکہ ان کے دل (حق کا) یقین کر چکے تھے۔ اے بنی نوع انسان! غور کرو کہ انتشار و برہمی پھیلانے والوں کا کیساعبرتناک انجام ہوا۔
</item><item> واقعہ یہ ہے کہ ہم نے دائودؑ اور سلیمانؑ کو علم عطا کیا۔ انہوں نے کہا: تعریف و ستائش اور تشکر و امتنان اللہ کیلئے ہے جس نے اپنے بہت سے مؤمن بندوں پر ہمیں فوقیت عطا کی ہے۔
</item><item>پھر سلیمانؑ، دائودؑ کا جانشین ہوا۔ اس نے لوگوں سے کہا: ہمیں پرندوں کی بولی کا علم دیا گیا ہے اور ہمیں تمام ضروری ساز و سامان دیا گیا ہے۔ یہ واضح طور پر (رب کریم کا) فضل و کرم ہے۔
</item><item>واقعہ یہ ہے کہ سلیمانؑ کیلئے جن و انس اور پرندوں 5 کے لشکر جمع کئے جاتے، پھر ان کی عسکری تربیت کے ساتھ دستے بنائے جاتے (اور انہیں کوچ (March) کا حکم دیا جاتا)۔ حواشی -5 پرندوں کو سراغ رسانی، پیغام رسانی وغیرہ وغیرہ کیلئے فوج میں رکھا جاتا تھا اور ان کی ان کاموں کیلئے تربیت کی جاتی تھی۔
</item><item>کوچ کرتے کرتے وہ وادی نمل 6 میں پہنچے تو نمل قوم کی ایک خاتون نے کہا: اے اہل نمل! اپنے اپنے گھروں میں داخل ہو جائو، ایسا نہ ہو کہ سلیمانؑ اور اس کا لشکر تمہیں غلط فہمی سے کچل ڈالیں7۔ حواشی -6 وادی نمل جبرین اور عسقلان کے درمیان ہے۔ بعض کا قول ہے کہ وہ یمن کے مضافات میں ہے۔ اس کا ذکر عرب کے شعراء کے کلام میں آتا ہے۔ نمل ایک قوم کا نام بھی ہے۔ -7 کہیں حضرت سلیمانؑ کو یہ غلط فہمی نہ ہو جائے کہ نمل قوم ہمارا مقابلہ کرے گی۔
</item><item>نملہ کی بات سن کر سلیمانؑ مسکرائے اور کھل اٹھے اور کہنے لگے: اے میرے رب! مجھے اس بات پر قائم رکھ کر میں اس نعمت کا جو تو نے مجھے اور میرے باپ کو عطا کی ہے شکر بجا لاتا رہوں اور احسان و صلاح کے کام سر انجام دیتا رہوں جن سے تو راضی ہو۔ پروردگارا! اپنے فضل و کرم سے مجھے صالح بندوں میں داخل کرنا۔
</item><item>پھر حضرت سلیمانؑ نے پرندوں کا جائزہ لیا تو کہا: کیا بات ہے کہ میں 8ہد ہد کو نہیں دیکھتا؟ کیا وہ بھگوڑوں (Deserters) میں سے ہو گیا ہے؟ حواشی -8 بعض مترجمین اور مفسرین نے ہد ہد کے متعلق کہا ہے کہ وہ پرندہ نہیں بلکہ انسان تھا، لیکن زیر نظر آیت کے سیاق و سباق سے یہ بات ثابت ہوتی ہے کہ وہ تربیت یافتہ پرندہ تھا۔
</item><item>اگر وہ میرے پاس واضح دلیل لے کر آیا (تو ٹھیک ہے)،ورنہ میں اسے ضرور سخت سزا دوں گا یا اسے ذبح یعنی قتل کر دوں گا۔
</item><item>وہ زیادہ غیر حاضر نہیں رہا اور آ گیا۔ کہنے لگا: میں نے وہ معلومات حاصل کی ہیں جو آپ کو معلوم نہیں۔ میں سبا کے متعلق ایک حتمی خبر لے کر آیا ہوں۔
</item><item>میں نے ایک عورت کو (سبا کے لوگوں پر) بادشاہی کرتے دیکھا ہے۔ اسے ہر قسم کا سازو سامان میسر ہے اور اس کا ایک عظیم الشان تخت ہے۔
</item><item>نیز میں نے دیکھا کہ وہ اور اس کی قوم کے لوگ اللہ کو چھوڑ کر سورج کی پرستش کرتے ہیں۔ شیطان نے (اپنے جمالیاتی فریب سے) ان کی بدعملیوں کو خوشنما بنا کر دکھایا ہے، اس طرح اس نے انہیں صراط مستقیم پر چلنے سے روک دیا ہے، جس کے نتیجے میں وہ اپنی راہ و منزل سے دور ہیں، یعنی راہ گم کردہ ہیں۔
</item><item>چنانچہ وہ اللہ کو سجدہ نہ کریں، یعنی اس کی عبادت نہ کریں جو آسمانوں اور زمین کی پوشیدہ چیزوں کو نکالتا ہے اور وہ جانتا ہے جو تم چھپاتے ہو اور جو تم ظاہر کرتے ہو۔
</item><item>وہ اللہ ہے، اس کے سوا کوئی معبود و حاکم نہیں۔ وہ عظیم الشان بادشاہت کا مالک ہے۔
</item><item>(حضرت سلیمانؑ نے) کہا: ہم ابھی دیکھ لیں گے کہ تو نے سچ بولا ہے یا تو جھوٹوں میں سے ہے۔
</item><item>میرا یہ خط لے جا اور اسے اہل دربار کے سامنے پھینک دے۔ پھر لوٹ آ اور (ایک کونے میں چھپ کر) دیکھ کہ وہ کیا جواب دیتے ہیں۔
</item><item>(ملکہ نے خط پڑھا تو) اس نے کہا: اے اہل دربار! میرے پاس ایک نامہ گرامی (Noble letter) آیا ہے۔
</item><item>یہ سلیمانؑ کی طرف سے ہے اور اس کا عنوان ہے: بسم اللہ الرحمن الرحیمo ترجمہ: اللہ تعالیٰ کی صفات حسنہ کے فیوض و برکات کے ساتھ، جو ازل ہی سے بے پایاں محبت و شفقت کرنے، حسین و لذیذ نعمتوں، دنیوی و اخروی حسنہ اور انعام و اکرام سے نوازنے والا… بے انتہا ترس کھانے، درگزر کرنے، دلدر دور کرنے، بار بار رحم اور رحمت ارزانی کرنے، سیآت کو محو اور ان کو حسنات میں بدلنے والا ہے۔
</item><item>(اس میں لکھا ہے) کہ میرے خلاف سرکشی نہ کرو اور فرمانبردار ہو کر میرے پاس آ جائو۔
</item><item>پھر اس نے کہا: اے اہل دربار! اس معاملے میں جو مجھے در پیش ہے، اپنا مشورہ دو (کہ میں کیا لائحہ عمل اختیار کروں؟)۔ میں کسی اہم معاملے کا فیصلہ نہیں کرتی جب تک تم مجھے بالمشافہ اپنا مشورہ نہ دے دو۔
</item><item>انہوں نے جواب دیا: ہم بڑی قوت کے مالک اور جنگجو لوگ ہیں، لیکن فیصلہ کرنا آپ کا کام ہے۔ آپ نے جو فیصلہ کرنا ہے، اس پر پہلے خوب غور کر لیں۔
</item><item>ملکہ بولی: جب بادشاہ کسی شہر میں آدھمکتے ہیں تو اس کے نظام زندگی کو درہم برہم کر دیتے ہیں، پھر ان کے معزز لوگوں کو ذلیل کر دیتے ہیں۔ دیکھو! ان سب (بادشاہوں) کی یہی روش ہوا کرتی ہے۔
</item><item>لہٰذا میں ان لوگوں کو تحائف بھیجتی ہوں، پھر انتظار کروں گی کہ ایلچی کیا جواب لاتے ہیں۔
</item><item>پھر جب ایلچی سلیمانؑ کے پاس پہنچے تو اس نے (تحائف دیکھ کر) ایلچیوں سے کہا: کیا تم اس مال و دولت کے ذریعے میری مدد کرنا چاہتے ہو، یعنی مجھے راضی کرنا چاہتے ہو؟ لیکن جو کچھ اللہ نے مجھے عطا کیا ہے، وہ اس سے کہیں بہتر ہے جو اس نے تمہیں دے رکھا ہے، لیکن تم تو صرف اپنے تحائف پر نازاں ہو۔
</item><item>ان کے پاس لوٹ جائو۔ ہم ان پر ایسے لشکر کے ساتھ چڑھائی کریں گے جن کا وہ مقابلہ نہیں کر سکیں گے اور ہم ان کو ذلیل و رسوا کرکے ملک سے نکال دیں گے۔
</item><item>(حضرت) سلیمانؑ نے اپنے درباریوں سے مخاطب ہو کر کہا: اے سردارو! اس سے پیشتر کہ اہل سبا مطیع و منقاد (Submissive and obedient) ہو کر میرے پاس آئیں، تم میں سے کون مجھے ملکہ کے تخت 9 ایسا تخت لا کر دے گا (تاکہ اسے اور اس کے سرداروں کو مرعوب کر سکیں)؟ حواشی -9 یا تینی بعرشھا: کلاسیکل عربی اور قرآن مجید کے محاورے، نیز عبارت کے سیاق و سباق کے مطابق اس کے جو معنی کئے گئے ہیں، وہی قرآنی روح کے عین مطابق ہیں۔ علاوہ بریں، حضرت سلیمانؑ کا خطاب عام درباریوں سے تھا۔ ظاہر ہے وہ ڈیڑھ ہزار میل کے فاصلے سے ملکہ سبا کا عظیم تخت اس کے محل سے پہرے داروں کی موجودگی میں لا نہیں سکتے تھے، پھر چند ساعتوں کے اندر۔ یہ بالکل ناممکن ہے۔ چنانچہ یہ امر اس واقعیت پر دلالت کرتا ہے کہ بعرشھا سے مراد ملکہ کا تخت نہیں، بلکہ اس جیسا تخت ہے جو عظیم شہنشاہ حضرت سلیمانؑ کے خزانے میں تھا۔
</item><item>(یہ سن کر) ایک زور آور جن نے عرض کیا: اس سے پہلے کہ آپ اپنے مقام کو چھوڑ دیں، میں آپ کو ایسا تخت لا دوں گا۔ میں طاقتور بھی ہوں اور امانت دار بھی۔
</item><item>پھر وہ شخص بولا جسے (شہنشاہ سلیمانؑ کے) خزانوں کی چیزوں کے اندراج کی کتاب (Account book) کی معلومات حاصل تھیں، میں اسے تیرے پاس آنکھ جھپکتے (Twinkling of your eye) ہی لا سکتا ہوں، یعنی بہت جلد۔ (چنانچہ وہ شخص10) تخت لے آیا۔ جب اس نے تخت کو اپنے پاس دیکھا تو کہا: کہ یہ میرے رب کی عنایت و نوازش ہے، تاکہ وہ مجھے آزمائے کہ میں شکر بجا لاتا ہوں یا کفران نعمت کرتا ہوں۔ حقیقت یہ ہے کہ جو کوئی (اللہ تعالیٰ کا) شکر بجا لاتا ہے، وہ اپنی ذات کے فائدے کیلئے ہی کرتا ہے، لیکن جو ناشکری کرتا ہے تو (اسے معلوم ہونا چاہئے کہ) میرا رب کسی کے شکر کا محتاج نہیں۔ وہ بے احتیاج بھی ہے اور بے اندازہ جود و کرم کرنے والا بھی۔ حواشی -10 وہ شخص کون تھا، اس کے متعلق بعض مفسرین نے جو نام تجویز کئے ہیں ان پر بھروسہ نہیں کیا جا سکتا۔ لیکن یہ بات قابل اعتبار ہے کہ وہ حضرت سلیمانؑ کا قابل اعتماد افسر خزانہ ہو گا، جسے معلوم تھا کہ ایسا عظیم الشان تخت وہاں موجود ہے اور وہ اسے فوراً لا سکتا ہے۔
</item><item>پھر اس نے حکم دیا کہ اس کے تخت ایسی خوب آراستگی و تزئین 11کرو (Decorate، کہ ملکہ اسے دیکھ کر دنگ رہ جائے)۔ اس سے مقصود ہمیں یہ دیکھنا ہے کہ وہ اس ترکیب سے (مرعوب ہو کر) راہ راست پر آتی ہے یا ان لوگوں جیسی رہتی ہے جو راہ گم کردہ ہیں اور راہ راست پر نہیں آتے۔ حواشی -11 تخت شاہی کی عظمت، بادشاہت کی عظمت کی دلیل سمجھی جاتی تھی۔ حضرت سلیمانؑ ملکہ کو یہ جتانا چاہتے تھے کہ ان کی اپنی سلطنت ملکہ کی سلطنت سے کہیں زیادہ عظیم ہے اور یہ جود و کرم رب کریم کا ہے نہ کہ سورج جیسے جھوٹے معبودوں کا۔
</item><item>جب سلیمانؑ کے پاس ملکہ آئی تو اس سے پوچھا گیا: کیا تمہارا تخت ایسا ہی ہے؟ اس نے جواب دیا: یہ تو ہو بہو ویسا ہی لگتا ہے، ہمیں (حضرت) سلیمانؑ کی قوت و سطوت کا علم پہلے ہی ہو چکا تھا اور ہم اس کی اطاعت اختیار کر چکے ہیں۔
</item><item>جہاں تک ملکہ سبا کا تعلق ہے، اسے ان چیزوں نے جن کی وہ اللہ کے سوا پرستش کرتی تھی، راہ راست پر آنے سے روک دیا تھا اور وہ کافر لوگوں میں سے تھی۔
</item><item>پھر اس سے کہا گیا کہ محل میں داخل ہو جائو۔ جب اس نے اسے دیکھا تو گمان کیا کہ یہ ایک گہرا پانی ہے اور گھبرا گئی۔ اس نے پانچے 12 اٹھا لئے۔ یہ دیکھ کر (حضرت) سلیمانؑ نے اسے کہا: یہ تو ایک ایسا محل ہے جس میں شیشے جڑے ہوئے ہیں۔ (یہ سن کر اور دیکھ کر ملکہ پر حقیقت حال کھل گئی کہ وہ اللہ کے بجائے خود ساختہ معبودوں کی پرستش کرتی اور گمراہ ہے)، چنانچہ اس نے اعتراف کرتے ہوئے کہا: پروردگارا! میں نے اپنی ذات پر واقعی ظلم کیا ہے؟ اب میں سلیمانؑ کے ساتھ تمام جہانوں کی مخلوقات کے پروردگار و آقا کے سامنے سر تسلیم خم کرتی ہوں۔ حواشی -12 بعض مفسرین نے ایک عظیم الشان نبی حضرت سلیمانؑ پر یہ بہتان لگایا ہے کہ انہوں نے یہ عظیم الشان محل اور شیشے کا حوض اس لئے تعمیر کرایا تھا کہ وہ ملکہ سبا کی پنڈلیوں کو دیکھیں، جن کے متعلق ان سے کہا گیا تھا کہ ان پر چوپایوں ایسے بدنما بال ہیں۔ یہ قصہ من گھڑت بھی ہے اور بہتان عظیم بھی۔ اصل یہ ہے کہ حضرت سلیمانؑ نے شیشے کا حوض اس لئے تعمیر کرایا تھا کہ ملکہ اسے پانی کا تالاب سمجھے اور جب اس پر یہ حقیقت واضح ہو جائے کہ پانی نہیں محض شیشے کا عکس ہے تو اس پر یہ حقیقت کھل جائے کہ وہ سراب کو پانی، یعنی حقیقت سمجھتی ہے اور باطل کو حق۔ چنانچہ حضرت سلیمانؑ کی یہ تدبیر کارگر ہوئی اور ملکہ سبا پر یہ حقیقت کھل گئی کہ وہ باطل کی پرستش کرتی رہی ہے، حق وہ ہے جو حضرت سلیمانؑ کہتے ہیں۔ نتیجتاً اس نے توحید کا فوراً اقرار کر لیا اور ایمان لے آئی۔
</item><item>یہ واقعہ ہے کہ ہم نے ہی ثمود کی طرف ان کے قومی بھائی صالحؑ کو (رسول بنا کر) بھیجا کہ ان سے کہے کہ اللہ کی عبادت کرو، یعنی اللہ کی طاعت و بندگی کرو، (لیکن جب انہوں نے دعوت توحید دی) تو وہ دو فرقوں میں بٹ گئے اور آپس میں جھگڑنے لگے۔
</item><item>(حضرت صالحؑ نے) فرمایا: اے میری قوم کے لوگو! تم (رب رحمن کی) حسین و مسرت انگیز نعمت و رحمت (=حسنہ) سے مستفیض ہونے سے پہلے ہی کیوں غم انگیز مصیبت و عذاب (=سیہ) کیلئے جلدی مچاتے ہو یا بیقرار ہوتے ہو؟ کیوں اللہ (تعالیٰ) کی مغفرت کی طلب و جستجو نہیں کرتے تاکہ تم پر مغفرت و رحمت کی جائے؟
</item><item>انہوں نے کہا: ہم تجھے اور تیرے رفقاء کو اپنے لئے بدشگون یا منحوس سمجھتے ہیں۔ (حضرت صالحؑ نے) جواب دیا کہ تمہاری یہ نحوست اور بدشگونی اللہ کے قانون مکافات عمل کے مطابق ہے۔ حقیقت یہ ہے کہ تمہارا امتحان لیا جا رہا ہے (کہ تم راہ راست پر آتے ہو یا نہیں)۔
</item><item>اور اس شہر میں نو شخص تھے جو ملک میں برہمی و انتشار پھیلاتے تھے، لیکن اصلاح نہیں کرتے تھے۔
</item><item>انہوں نے ایک دوسرے سے کہا: اللہ کی قسم کھائو کہ ہم رات کو صالحؑ اور اس کے اہل و عیال پر شب خون ماریں گے، پھر ہم اس کے ولی یعنی خوں بہا کا مطالبہ کرنے والے سے کہیں گے، ہم اس کے اہل و عیال کی ہلاکت کے وقت موجود نہ تھے اور ہم جو کچھ کہہ رہے ہیں، سچ کر رہے ہیں۔
</item><item>چنانچہ انہوں نے ایک چال چلی اور ہم نے اس کا توڑ کرنے کیلئے ایک تدبیر کی، جس کا ان کو پتا تک نہ چلا۔
</item><item>دیکھو! ان کی چال کا کیا انجام ہوا! یہی کہ ہمارے قانون تدبیری نے انہیں اور ان کی قوم سب کو تہس نہس کر دیا (Annihilated)۔
</item><item>دیکھو! ان کے ظلم یعنی شرک و فساد کے نتیجے میں ان کے گھر تباہ و برباد پڑے ہیں۔ اس واقعیت میں اہل علم کیلئے عبرت انگیز اعجازی نشان ہے۔
</item><item>لیکن ہم نے ان لوگوں کو بچا لیا جو ایماندار تھے، نیز ان کو راہ راست پر چلنے کی آرزو اور گمراہی کی خشیت تھی۔
</item><item>دیکھو! (ہم نے لوطؑ کو اپنا پیغمبر بنا کر بھیجا۔) پھر جب لوطؑ نے اپنی قوم سے کہا: کیا یہ واقعہ نہیں کہ تم ایک دوسرے کی نظروں کے سامنے بدفعلی کرتے ہو؟
</item><item>کیا یہ بھی درست نہیں کہ تم عورتوں کو چھوڑ کر جنسی اشتہا کی خاطر مردوں کے پاس جاتے ہو؟ اصل یہ ہے کہ تم جاہل لوگ ہو۔
</item><item>اس کی قوم کے پاس اس کا جواب تھا تو صرف یہ تھا کہ وہ کہتے کہ لوطؑ کے پیروکاروں کو اپنی بستی سے نکال دو۔ یہ بڑے پاکباز لوگ بنتے ہیں۔
</item><item>انجام کار ہم نے لوطؑ اور اس کے اہل و عیال کو اس کی بیوی کے سوا (سب کو) بچا لیا، کیونکہ ہم نے اپنے قوانین مجازات و تدبیری کے مطابق فیصلہ کر رکھا تھا کہ وہ پیچھے رہ جانے والوں میں سے ہو گی۔
</item><item>پھر ہم نے ان پر ایسی مہلک بارش کی جو ان لوگوں کیلئے نہایت غم انگیز اور بھیانک تھی، جن کو پہلے متنبہ کر دیا گیا تھا۔
</item><item>(اے نبیؐ!) یہ اعلان کر دیجئے کہ تعریف و ستائش اور تشکر و امتنان صرف اللہ کیلئے ہے، وہی اس کا مستحق ہے اور سلامتی ہو اس کے بندوں پر جنہیں اس نے چن لیا ہے۔ ان سے پوچھئے: کیا اللہ بہتر ہے یا خود ساختہ معبود جنہیں وہ اس کا شریک ٹھہراتے ہیں؟
</item><item>غور کرو کہ تمہارے خود ساختہ معبود بہتر ہیں یا اللہ جس نے آسمانوں اور زمین کو تخلیق کیا اور وہ تمہارے لئے بلندیوں یا بادلوں سے پانی برساتا ہے، پھر اس کے ذریعے ہم خوشنما و سرور انگیز باغات اگاتے ہیں، حالانکہ تم ان باغات کو اگانے کی استطاعت نہیں رکھتے ہو۔ کیا اللہ کے سوا کوئی دوسرا معبود بھی ہے؟ اصل یہ ہے کہ یہ ہم مشرب لوگ راہ راست سے بھٹک چکے ہیں۔
</item><item>ذرا سوچو کہ کس نے زمین کو قیام و ثبات کی جگہ بنایا اور اس کے اندر دریا بنائے، نیز زمین کے ثبات کیلئے پہاڑ بنائے؟ اور دو سمندروں کے درمیان حد فاصل قائم کی ہے (تاکہ ان کا پانی آپس میں مل نہ جائے)؟ غور کرو (کہ اللہ کا شریک کوئی دوسرا معبود بھی ہے؟) ہرگز نہیں۔ اصل یہ ہے کہ ان لوگوں میں سے اکثریت ان کی ہے جو کچھ نہیں جانتے، یعنی علم سے سے نا آشنا ہیں۔
</item><item>کیا خود ساختہ معبود بہتر ہیں یا وہ اللہ جو بیقرار کی دعا قبول کرتا ہے، جب وہ اس کو پکارتا ہے؟ پھر اس کی مصیبت کو دور کرتا ہے یا اس کی مشکل کشائی کرتا ہے۔ پھر تمہیں زمین کا وارث بناتا ہے۔ کیا اللہ کے شریک دوسرے معبود بھی ہیں؟ تم بہت ہی کم نصیحت قبول کرتے ہو۔
</item><item>کیا خود ساختہ معبود بہتر ہیں یا وہ اللہ جو تمہیں خشکی اور سمندر کے اندھیروں میں صحیح راہ دکھاتا ہے؟ اور جو ہوائوں کو اپنی رحمت کے نازل کرنے سے پہلے خوشخبری کا پیغامبر بنا کر بھیجتا ہے؟ کیا اللہ کے شریک دوسرے معبود بھی ہیں؟ اللہ ان چیزوں سے ارفع و اعلیٰ ہے جن کو وہ اس کا شریک ٹھہراتے ہیں۔
</item><item>کیا یہ خود ساختہ معبود بہتر ہیں یا وہ اللہ جو مخلوقات کی ابتداء کرتا ہے، پھر اس سلسلے کو جاری کھتا ہے، یعنی مخلوقات کو پیدا کرتا رہتا ہے؟ اور پھر کون تمہیں آسمان اور زمین سے روزی دیتا ہے؟ کیا اللہ کے شریک دوسرے معبود بھی ہیں؟ ان سے کہئے: (اگر تم کہتے ہو کہ دوسرے معبود بھی ہیں) تو تم اگر اپنے دعوے میں سچے ہو تو کوئی دلیل پیش کرو۔
</item><item>(اے نبیؐ!) انہیں بتا دیجئے: اللہ کے سوا آسمانوں اور زمین میں کوئی نہیں جو غیب کا علم رھتا ہو اور وہ یہ بھی نہیں جانتے کہ وہ (دوبارہ زندہ کرکے) کب اٹھائے جائیں گے۔
</item><item>اصل میں آخرت کا علم ہی ان لوگوں سے کم ہو گیا ہے، بلکہ یہ اس سے شک میں ہیں۔ ان میں بعض ایسے ہیں کہ وہ اس سے آنکھیں بند کئے ہوئے ہیں۔
</item><item>اور جن لوگوں نے کفر کی روش اختیار کی ہوئی ہے، وہ یہ کہتے ہیں کہ جب ہم اور ہمارے اسلاف یا باپ دادا ملیا میٹ ہو جائیں گے تو کیا ہم پھر دوبارہ زندہ کرکے اٹھائے جائیں گے؟
</item><item>یہ وعید ہمیں بھی دی گئی ہے اور ہم سے پہلے ہمارے باپ دادوں کو بھی دی گئی تھی۔ یہ تو پہلے لوگوں کی لوک داستانیں ہیں۔
</item><item>(اے رسولؐ!) ان سے کہئے: دنیا میں سیاحت بالحق کرو، پھر (دیدۂ عبرت نگاہ سے) دیکھو کہ مجرموں یعنی ظالموں کا کیا انجام ہوا!
</item><item>(اےنبیؐ!) آپ ان کے حال پر غم نہ کھائیں (کہ ان کا انجام بھی عبرتناک ہو گا) اور جو وہ حیلہ سازیاں کرتے ہیں (What they plot)، ان کی وجہ سے تنگ دل نہ ہوں Do not be down-hearted۔
</item><item>دیکھو، وہ مطالبہ کرتے ہیں: اگر تم اپنے دعوے میں سچے ہو، ہمیں بتائو تو سہی کہ یہ عذاب کی وعید کب پوری ہو گی۔
</item><item>(اے رسولؐ!) آپ ان سے کہئے: جس عذاب کیلئے تم بیقرار ہو، کیا عجب کہ وہ بعض اعتبارات سے بالکل تمہارے پیچھے آن لگا ہو (Is close behind you)۔
</item><item>اصل یہ ہے کہ تمہارا رب بنی نوع انسان پر نہایت رحم و کرم کرنے والا ہے، لیکن ان میں اکثر انسان کا شکر بجا نہیں لاتے۔
</item><item>تمہارا رب ان تمام رازوں سے واقف ہے جو ان کے سینوں میں پوشیدہ ہیں اور ان باتوں کو بھی جانتا ہے جو وہ علی الاعلان کرتے ہیں۔
</item><item>یاد رکھو، آسمانوں اور زمین میں کوئی پوشیدہ سے پوشیدہ چیز نہیں، مگر وہ واضح طور پر بیان کرنے والی کتاب میں موجود ہے، یعنی اللہ تعالیٰ کے علم میں موجود ہے۔
</item><item>بلاشبہ یہ قرآن بنی اسرائیل کو بہت سی ایسی باتوں کی حقیقت سے آگاہ کرتا ہے، نیز ان کے اکثر مسائل و اعتقدات کی حقیقت بتاتا ہے، جن کے بارے میں وہ ایک دوسرے سے اختلاف رکھتے ہیں۔
</item><item>اور یہ (قرآن مجید) مؤمنوں کو ان کی راہ و منزل دکھانے والا اور موجب رحم و کرم ہے۔
</item><item>بلاشبہ آپ کا رب اختلاف کرنے والوں (=بنی اسرائیل) اور حقیقت کو ماننے والوں (=مؤمنوں) کے درمیان اپنی حکمت بالغہ سے فیصلہ کر دے گا، کیونکہ وہ صاحب سطوت و غلبہ… علم کلی رکھنے والا ہے۔
</item><item>پس آپ اللہ پر بھروسہ رکھیں۔ بلاشبہ آپ واضح اور منہ بولتے حق پر قائم ہیں۔
</item><item>اصل یہ ہے کہ آپ نہ تو مردوں 13 کو کچھ سنا سکتے ہیں اور نہ بہروں 14 کو اپنی دعوت ہی سنا سکتے ہیں، جب وہ پیٹھ پھیر کر چل دیں۔ حواشی -13 مردوں سے مراد ایسے لوگ بھی ہیں جو معنوی طور پر زندہ نہ ہوں۔ -14 بہروں سے مراد وہ لوگ ہیں جو گوش حق نیوش نہیں رکھتے۔
</item><item>اور نہ آپ اندھوں 15 کو ان کی گمراہی سے نکال سکتے ہیں۔ آپ تو صرف انہی کو بات سنا سکتے ہیں، جو ہماری آیات یعنی احکام و تعلیمات اور قوانین و ہدایات کو تسلیم بالیقین کرتے ہیں، نیز وہ اہل تسلیم و رضا ہوں۔ حواشی -15 اندھوں سے مراد قلب کے اندھے ہیں۔
</item><item>دیکھو، جب ان لوگوں پر ہمارے عذاب کا وقت آ پہنچے گا، ہم (ان پر حق ثابت کرنے کیلئے) زمین سے ایک چلنے پھرنے والا جاندار نکالیں گے، جو ان سے باتیں کرے گا اور (ان کو بتائے گا کہ وہ) ہمارے قوانین و احکام پر یقین نہیں رکھتے۔
</item><item>اور یہ اصل یاد رکھنے کی ہے کہ ہم ہر امت میں سے ایک بڑے گروہ کو جمع کریں گے، جو ہماری آیات یعنی قوانین و احکام اور تعلیمات کی تکذیب کیا کرتے تھے، پھر ان کی جماعت بندی کی جائے گی۔
</item><item>یہاں تک کہ جب وہ (اللہ تعالیٰ کے حضور) پہنچیں گے، وہ ان سے پوچھے گا: کیا تم نے ہماری آیات یا قوانین و احکام کو بغیر علم کے جھٹلایا؟ اس کے سوا تم اور کیا اعمال سرانجام دیتے رہے تھے؟
</item><item>اس ظلم کے سبب جو وہ کرتے رہتے تھے، ان پر وہ عذاب نازل ہو گا جس کی ان کو وعید دی جاتی تھی اور وہ بول بھی نہ سکیں گے، یعنی ان کی زبانیں گنگ ہو جائیں گی۔
</item><item>کیایہ لوگ اس حقیقت پر غور نہیں کرتے کہ ہم نے رات کو اس لئے بنایاہے کہ اس میں ان کو آرام و راحت پہنچے اور دن کو روشن بنایا ہے تاکہ وہ کاروبار اور مشاہدہ کرتے رہیں۔ بلاشبہ اس تخلیقی فعلیت (Creaitve activity) میں ان لوگوں کیلئے بصیرت افروز اعجازی نشان ہیں، جو حقیقت کو تسلیم بالیقین کرتے ہیں۔
</item><item>اور اس اصل کو یاد رکھو کہ جب صوری پیکروں میں جان ڈالی جائے گی، تو جو بھی آسمانوں اور زمین میں ہیں سب وحشت زدہ ہو جائیں گے، بجز ان کے جنہیں اللہ تعالیٰ اپنے قانون فضل و کرم سے اس سے نجات دے اور سب کے سب اس کے حضور خشوع و خضوع کے ساتھ ہو جائیں گے۔
</item><item>اے انسان! تو پہاڑوں کو دیکھتا اور سمجھتا ہے کہ وہ اپنے مقام پر جمے ہوئے ہیں، یعنی جامد و ساکن ہیں، حالانکہ وہ بادلوں کی طرح چل رہے ہیں۔ یہ اللہ تعالیٰ کی ہنروری ہے جس نے ہر چیز کو مضبوط و موزوں بنایا (اور اس میں فنی جامعیت پیدا کر دی) ہے۔
</item><item>(یہ اصل یاد رکھنے کی ہے کہ) جو لوگ حسنات (Sublime deeds) لے کر آئیں گے تو انہیں اس سے بہتر اجر ملے گا اور وہ لوگ قیامت کے روز اضطراب اور وحشت سے امن میں رہیں گے۔
</item><item>برخلاف اس کے، جو لوگ سیآت کے ساتھ آئیں گے، وہ اندھے منہ جہنم میں ڈالے جائیں گے۔ (اور ان سے کہا جائے گا) یہ صرف تمہارے اعمال سوء (Evil deeds) کا بدلہ مل رہا ہے۔
</item><item>(اے نبیؐ! آپ اس بات کا اعلان کر دیجئے کہ) مجھے تو صرف یہ حکم دیا گیا ہے کہ میں اس شہر کے رب کی عبادت کروں، یعنی اس کے قوانین و احکام کے مطابق زندگی کروں، جس کو اس نے مقدس قرار دیا ہے اور وہ ہر شے کا مالک ہے۔ نیز مجھے یہ بھی حکم دیا گیا ہے کہ میں اہل تسلیم و رضا میں سے بنوں۔
</item><item>اور قرآن مجید (کے قوانین و احکام اور تعلیمات) کی پیروی کروں۔ دیکھو! جو کوئی اس سے ہدایت حاصل کرے گا، یعنی اس کی رہنمائی میں سفر زندگی کرے گا تو وہ اپنے لئے ہدایت پائے گا، یعنی وہ سفر زندگی میں اپنی منزل مقصود (=جنت) پر پہنچ جائے گا اور (برخلاف اس کے) جو کوئی بے راہ روی اختیار کرے گا (تو وہ جہنم میں جائے گا)، لہٰذا آپ ان سے صاف کہہ دیں کہ میں تو صرف نتائج بد سے متنبہ کرنے والا ہوں۔
</item><item>نیز آپ فرما دیں کہ تعریف و ستائش اور تشکر و امتنان صرف اللہ ہی کیلئے ہے، یعنی وہی اس کا سزا وار و حقدر ہے۔ اے لوگو! وہ عنقریب تمہیں اپنے اعجازی نشانات دکھلائے گا اور تم ان کو پہچان لو گے۔ آپؐ کا رب ان اعمال سے بے خبر نہیں ہے جو تم لوگ کرتے ہو۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>طاسین میم۔
</item><item>یہ اس کتاب کی آیات یعنی قوانین و احکام اور تعلیمات ہیں، جو انہیں وضاحت و فصاحت کے ساتھ بیان کرتی ہے۔
</item><item>اے نبی! ہم آپ سے موسیٰؑ اور فرعون کے کچھ واقعات افادی و غایتاتی اقدار (Beneficial and purposeful values) کے ساتھ بیان کرتے ہیں، ان لوگوں کیلئے جو حق کو تسلیم بالیقین کرنے والے ہیں۔
</item><item>واقعہ یہ ہے کہ فرعون نے ملک میں کبر و سرکشی اختیار کر رکھی تھی اور ’’متکبر و ڈیرا‘‘ بنا ہوا تھا اور ملک کے باشندوں کو فرقوں میں تقسیم کر رکھا تھا۔ اس نے ان میں سے ایک فرقے کو کمزور و ذلیل کر رکھا تھا۔ ان کے بیٹوں (نرینہ اولاد) کو قتل کرتا اور ان کی عورتوں کو زندہ رکھتا تھا۔ وہ یقینا ان لوگوں میں سے تھا جو لوگوں کے بنیادی حقوق غصب کرتے، معاشرے کے توازن کو بگاڑتے اور اس میں خرابی و بے نظمی اور فتنہ و فساد پیدا کرتے ہیں۔
</item><item>چنانچہ ہم نے (اپنے قانون مشیت و حکمت کے مطابق) چاہا کہ جن لوگوں کو ملک میں کمزور و ضعیف بنایا ہے، ان پر احسان کریں اور انہیں لطف و کرم سے نوازیں اور ان کو لوگوں کا پیشوا بنائیں اور انہیں فرعونیوں کا جانشین بنائیں۔
</item><item>نیز انہیں ملک میں اقتدار بخشیں اور فرعون و ماہان اور ان کے لشکروں کو ان کے ذریعے وہ کچھ دکھائیں جس سے وہ خوف بداماں رہتے تھے (Were afraid of)۔
</item><item>چنانچہ (ہم نے موسیٰؑ کو پیدا کیا تو) ہم نے اس کی ماں کو الہام کیا کہ اسے دودھ پلاتی رہے (Suckle)۔ جب تمہیں اس کے بارے میں خوف محسوس ہو کر (فرعون کے لوگ اسے قتل کر دیں گے) تو اسے دریا میں ڈال دینا اور نہ تو خوف کھانا اور نہ غمگین ہی ہونا (کیونکہ) ہم اسے تیرے پاس لوٹائیں گے اور اسے اپنا رسول بنائیں گے۔
</item><item>چنانچہ (امتثال امر میں اس نے ایسا ہی کیا اور اسے دریا میں ڈال دیا۔ یہ دیکھ کر) فرعون کے لوگوں نے اسے اٹھا لیا، تاکہ وہ انجام کار ان کا دشمن اور موجب غم بنے۔ حقیقت یہ ہے کہ فرعون، ہامان اور ان کے لشکر (Hosts) تھے ہی تغافل شعار و عادی گناہ گار۔
</item><item>(پھر اسے فرعون کے پاس لایا گیا۔ یہ محسوس کرکے فرعون اس بچے کو قتل کر دے گا) تو اس کی بیوی نے اس سے کہا: یہ بچہ میری اور تیری آنکھوں کی ٹھنڈک ہے، یعنی دل و جان کو تسکین و طمانیت دینے والا ہے، اسے قتل نہ کرو۔ ممکن ہے کہ یہ ہمیں فائدہ پہنچائے یا ہم اسے اپنا بیٹا بنا لیں۔ لیکن وہ (عواقب و نتائج سے قطعاً بے بہرہ تھے۔
</item><item>چنانچہ اس کے نتیجے میں موسیٰؑ کی ماں کا دل طمانیت و سکینت سے محروم ہو گیا۔ قریب تھا کہ وہ یہ راز فاش کر دیتی اگر ہم اس کے دل کو مضبوط نہ کرتے، تاکہ وہ اللہ کے وعدے پر یقین رکھنے والوں میں سے ہو جائے۔
</item><item>پھر اس نے موسیٰؑ کی بہن سے کہا: اس کا پیچھا کر۔ چنانچہ وہ اسے یعنی موسیٰؑ کے صندوقچے کو دور سے دیکھتی رہی، لیکن فرعونیوں کو اس کی خبر نہ ہوئی۔
</item><item>پھر ہم نے (اپنے قانون تدبیری سے) اسے، اس کی بہن کے آنے سے پہلے، تمام دودھ پلانے والیوں کا دودھ پینے سے روک دیا۔ (پھر موسیٰؑ کی بہن آئی تو) اس نے کہا: کیا میں تمہیں کسی ایسے گھرانے کا پتہ نہ دوں جو تمہاری خاطر اس بچے کی پرورش کریں اور اس کی خوب دیکھ بھال کریں۔
</item><item>سو (اس تدبیر سے) ہم نے موسیٰؑ کو اس کی ماں کے پاس لوٹا دیا تاکہ اس کی آنکھیں اسے دیکھ کر ٹھنڈی ہوں اور وہ غم نہ کھائے اور اسے اس کا حق الیقین ہو جائے کہ اللہ کا وعدہ ہمیشہ سچا ہوتا ہے، لیکن اکثر لوگ اس حقیقت کو نہیں جانتے۔
</item><item>چنانچہ جب موسیٰؑ عنفوان شباب میں پہنچا اور اس کے اعضاء مضبوط و توانا ہو گئے تو ہم نے اسے حکمت اور علم سے سرفراز کیا۔ دیکھو! ہم حسن عمل کرنے والوں کو اسی طرح نوازا کرتے ہیں۔
</item><item>چنانچہ موسیٰؑ ایک دن شہر میں اس وقت داخل ہوئے جب وہاں کے لوگ خواب غفلت میں پڑے تھے۔ اس نے دیکھا کہ دو آدمی آپس میں لڑ رہے ہیں۔ ایک شخص اس کی اپنی قوم سے تھا اور دوسرا اس کی دشمن قوم سے تعلق رکھتا تھا۔ اس شخص نے جو اس کی اپنی قوم سے تھا اسے اس شخص کے خلاف جو دشمن قوم سے تھا مدد کیلئے پکارا۔ چنانچہ موسیٰؑ نے اسے گھونسا مارا (He gave him a blow) اور اس کا کام تمام کر دیا۔ یہ دیکھ کر موسیٰؑ نے کہا: یہ فعل شیطان کے کاموں میں سے ہے۔ وہ انسان کا کھلا دشمن اور اسے اعلانیہ گمراہ کرنے والا (Misleader) ہے۔
</item><item>پھر موسیٰؑ نے (اللہ تعالیٰ سے) دعا کی: پروردگارا! میں نے اپنی جان پر ظلم کیا ہے، میری مغفرت فرما۔ چنانچہ اللہ تعالیٰ نے اس کی مغفرت فرمائی۔ اصل یہ ہے کہ وہ (اللہ) بہت زیادہ مغفرت کرنے… درگزر کرنے اور رجوع برحمت کرنے والا ہے۔
</item><item>پھر موسیٰؑ نے وعدہ کیا: پروردگارا! اس انعام و فضل کی بناء پر جو تو نے مجھ پر کیا ہے، میں اب کبھی مجرموں کا مددگار نہیں بنوں گا۔
</item><item>دوسرے روز موسیٰؑ صبح کے وقت خطرے کو بھانپتے ہوئے اور ڈرتے ڈرتے شہر میں جا رہا تھا کہ وہ کیا دیکھتا ہے کہ وہی شخص جس نے کل اس سے مدد مانگی تھی، پھر اس کو مدد کیلئے پکار رہا ہے۔ موسیٰؑ نے اسے کہا: تو صریحاً بڑا بدراہ ہے۔
</item><item>پھر موسیٰؑ نے اس شخص کو پکڑنے کا ارادہ کیا جو دونوں کا دشمن تھا، تو اسرائیلی پکارا: اے موسیٰ! کیا تو مجھے اسی طرح ہلاک کر دینا چاہتا ہے، جس طرح تو نے کل اس آدمی کو ہلاک کیا تھا؟ تو چاہتا ہے کہ اس ملک میں جبر و استبداد کرنے والا بنے، تو نہیں چاہتا تھا کہ اصلاح کرنے والوں میں سے ہو جائے، یعنی اصلاح و مصالحت کرنا تیرا کام نہیں۔
</item><item>ہوا یہ کہ ایک شخص کے شہر کے بہت دور مقام سے تیزی سے آیا۔ اس نے کہا: موسیٰ! سردار تجھے قتل کرنے کا مشورہ کر رہے ہیں، لہٰذا یہاں سے نکل جا۔ میں تیرا خیر خواہ ہوں۔
</item><item>چنانچہ موسیٰؑ یہ سن کر ڈرتا، خطرے کو بھانپتا ہوا شہر سے نکل کھڑا ہو۔ اس نے دعا کی: اے میرے رب! مجھے ان ظالموں سے نجات دے۔
</item><item>پھر اس نے مدین کا رخ کیا اور دعائیہ انداز میں کہا: امید ہے کہ میرا رب راہ راست کی طرف میری رہنمائی کرے گا۔
</item><item>پھر جب وہ مدین کے چشمے پر پہنچا تو اس نے دیکھا کہ لوگوں کا ایک گروہ اپنے مویشیوں کو پانی پلا رہا ہے۔ اس نے یہ بھی دیکھا کہ ان کے ورے دو عورتوں اپنے مویشیوں کو روکے کھڑی ہیں۔ موسیٰؑ نے ان سے پوچھا: تمہیں کیا مسئلہ در پیش ہے (کہ تم اپنے مویشیوں کو پانی نہیں پلا رہی ہو؟) انہوں نے جواب دیا: ہم اس وقت تک اپنے مویشیوں کو پانی نہیں پلا سکتیں جب تک کہ چرواہے اپنے مویشی نہ لے جائیں۔( اور ہم یہ کام اس لئے کرتی ہیں کہ) ہمارا باپ بہت بوڑھا ہے۔
</item><item>یہ سن کر موسیٰؑ نے ان کے جانوروں کے پانی پلا دیا، پھر وہ سائے میں جا بیٹھا اور دعا کی: اے میرے پروردگارا! تو مجھے جو نعمت بھی عطا کرے گا، میں اس کا محتاج ہوں۔
</item><item>پھر یہ ہوا کہ ان دونوں لڑکیوں میں سے ایک شرم و حیا کے ساتھ چلتی ہوئی (Walking shyly) موسیٰؑ کے پاس آئی اور اس سے کہنے لگی: میرا باپ تجھے بلاتا ہے تاکہ تجھے ہمارے جانوروں کو پانی پلانے کی اجرت دے اور جب موسیٰؑ اس یعنی شعیبؑ کے پاس پہنچا اور اپنا قصہ سنایا تو اس نے تسلی دیتے ہوئے کہا: ڈر نہیں، تو نے ظالموں سے نجات حاصل کر لی ہے۔
</item><item>ان دو لڑکیوں میں سے ایک نے کہا: اے ابا جان! آپ اسے ملازم رکھ لیں، کیونکہ بہترین ملازم جو آپ رکھ سکیں اسے مضبوط و توانا اور امانتدار ہونا چاہئے۔
</item><item>پھر (حضرت شعیبؑ نے موسیٰؑ سے) کہا کہ میں اپنی ان دو بیٹیوں میںسے ایک کا نکاح تجھ سے کر دوں، بشرطیکہ تو آٹھ سال میری ملازمت کرے۔ اگر دس سال پورے کرو تو تمہاری طرف سے احسان ہو گا۔ میں تجھ پر کوئی سختی کرنا نہیں چاہتا۔ تم انشاء اللہ مجھے عدل و احسان کرنے والوں میں سے پائو گے۔
</item><item>(موسیٰؑ نے) جواب دیا: یہ معاملہ میرے اور آپ کے درمیان طے پا گیا۔ اگر میں ان دونو ںمدتوں میں سے کوئی ایک پوری کر دوں تو اس کے بعد مجھ پر کوئی زیادتی نہیں ہو گی۔ ہمارے اس قول و قرار پر اللہ شاہد ہے۔
</item><item>چنانچہ موسیٰؑ نے مقررہ مدت پوری کر لی تو اپنے اہل و عیال کو لے کر چلا۔ اس نے (کوہ) طور کی طرف آگ دیکھی تو اپنے اہل و عیال سے کہا: تم یہاں ٹھہرو، میں نے آگ دیکھی ہے، شاید میں وہاں سے تمہارے لئے کوئی خبر لائوں یا آگ کا کوئی انگارہ ہی لے آئوں تاکہ تم اپنے آپ کو گرم کرو (Warm yourselves)۔
</item><item>اور جب وہ آگ کے پاس پہنچا تو وادی کے دائیں کنارے سے ایک مبارک جگہ میں ایک درخت میں سے آواز آئی: اے موسیٰ! میں اللہ ہوں، تمام جہانوں کی مخلوقات کا رب۔
</item><item> اور یہ کہ تو اپنا عصا پھینک۔ (جب اس نے ایسا کیا تو) دیکھا کہ وہ سانپ کی طرح بل کھا رہا ہے۔ چنانچہ وہ منہ موڑ کر چلا اور پھر مڑ کر نہ دیکھا۔ (آواز آئی) اے موسیٰ! آگے بڑھ (کر اسے پکڑ لے) اور خوف نہ کھا، تو بلاشبہ ہر طرح سے امن میں ہے اور رہے گا۔
</item><item>(اب) تو اپنا ہاتھ سے اپنے گریبان میں ڈال۔ جب تو اسے نکالے گا تو وہ بے داغ چمکتا ہوا نکلے گا۔ جب تجھے خوف محسوس ہو تو اپنے بازوئوں کو اپنی طرف سیکٹر لو۔ یہ دو دلیلیں تمہارے رب کی طرف سے ہیں، ان کے ساتھ فرعون اور اس کے سرداروں کے پاس جائو کہ وہ فاسق و فاجر لوگ(Evil and transgressor folk) ہیں۔
</item><item> (یہ فرمان الٰہی سن کر موسیٰؑ نے) عرض کیا: پروردگارا! میں نے ان کا ایک آدمی ہلاک کیا ہے، لہٰذا مجھے ڈر ہے کہ وہ مجھے قتل کر دیں گے۔
</item><item>میرا بھائی ہارون جو کلام کرنے میں مجھ سے زیادہ فصیح ہے، اسے میرے ساتھ معاون کے طور پر بھیج تاکہ وہ میری تصدیق کرے۔ مجھے ڈر ہے کہ وہ لوگ مجھے جھٹلائیں گے۔
</item><item>(پروردگار کا) ارشاد ہوا: ہم تیرے بھائی کے ذریعے تیرا ہاتھ مضبوط کریںگے، یعنی تیری قوت و توانائی میں اضافہ کریں گے اور تم دونوں کو ایسی سطوت و صولت عطا کریں گے کہ وہ تمہارا کچھ نہیں بگاڑ سکیں گے۔ تم دونوں ہماری اعجازی نشانیوں کے ساتھ جائو۔ تو اور وہ لوگ جو تمہاری پیروی کریں گے، غالب آئیں گے۔
</item><item>چنانچہ جب موسیٰؑ ہماری واضح اعجازی نشانیوں کے ساتھ ان کے پاس پہنچا تو وہ کہنے لگے: یہ تو محض شعبدہ بازی ہے، ہم نے اپنے اسلاف یعنی باپ دادوں سے کوئی ایسی بات نہیں سنی۔
</item><item>اس پر موسیٰؑ نے جواب دیا: میرا رب اس شخص کو خوب جانتا ہے جو اس کی طرف سے ہدایت لے کر آیا ہے اور جس کیلئے آخرت کا گھر، یعنی جنت ہے۔ یاد رکھو! ظالم نجات نہیں پائیں گے، یعنی نہ دنیا میں کامیاب ہوں گے اور نہ آخرت میں جہنم کے عذاب سے بچیں گے۔
</item><item>اور (یہ سن کر فرعون نے) کہا: اے اہل دربار! میں نہیں جانتا کہ میرے سوا تمہارا کوئی اور معبود و حاکم ہے۔ اے ہامان! میرے لئے گارے کو آگ لگا کر اینٹیں پکا، پھر میرے لئے ایک (بلند و بالا) محل بنا دو تاکہ میں موسیٰ کے معبود و حاکم کے پاس چڑھ جائوں (اور اسے دیکھو)۔ میں تو اسے جھوٹا سمجھتا ہوں۔
</item><item>(واقعہ یہ ہے کہ) فرعون اور اس کے لشکریوں نے ملک میں ناحق تکبر و غرور سے فساد برپا کر رکھا ہے۔ وہ اس گمان میں مبتلا تھے کہ وہ کبھی لوٹ کر (حساب و جزا کیلئے) ہمارے پاس نہیں آئیں گے۔
</item><item>آخر کار، ہم نے (اپنے قانون مجازات کے مطابق) اسے اور اس کی افواج کے لشکر کو سمندر میں پھنیک دیا۔ لہٰذا غور کرو کہ ظالموں کا کیا انجام ہوا!
</item><item>ہم نے انہیں ایسے پیشوا بنایا جو لوگوں کو دوزخ کی طرف بلاتے تھے اور قیامت کے روز ان کی کوئی مدد نہ کی جائے گی۔
</item><item>ہم نے دنیا میں ان کے پیچھے پھٹکار لگا دی اور قیامت کے روز وہ قابل نفریں لوگوں میں سے ہوں گے (اور سب لوگ ان سے نفرت کریں گے)۔
</item><item>اصل یہ ہے کہ ہم نے (اپنے قانون تعجیل و امہال کے مطابق) پہلی نسلوں کو ہلاک کرنے کے بعد موسیٰؑ کو ایسی کتاب عطا کی، جو لوگوں کیلئے بصیرت افروز تھی، نیز وہ ہدایت راہ راست دکھانے والی) اور رحمت (دنیوی و اخروی حسنہ کا موجب) تھی، تاکہ وہ غور و فکر کریں۔
</item><item>(اے نبیؐ!) آپ (کوہ طور کی) غربی جانب موجود نہیں تھے جب ہم نے موسیٰؑ کو فرمان نبوت عطا کیا اور نہ آپ ان لوگوں میں سے تھے، جنہوں نے یہ واقعہ بچشم خود دیکھا۔
</item><item>واقعہ یہ ہے کہ اس وقت سے اب تک ہم نے کئی نسلوں کو پید اکیا، پھر ان پر مدت مدید (Long ages) گزر گئی اور نہ آپ اہل مدین میں سے تھے کہ ان (مشرکین مکہ) کو اس بارے میں ہماری آیات پڑھ کر سناتے۔ لیکن ہم نے آپ کو رسول بنا کر ان کی طرف بھیجا (اور آپ کو یہ باتیں بتائیں)۔
</item><item>علاوہ ازیں، آپ کوہ طور کے دامن میں موجود نہ تھے کہ جب ہم نے موسیٰؑ کو پکارا۔ یہ تمام باتیں آپ کے رب کا فضل و کرم ہے، تاکہ آپ ان ہم کیش لوگوں کو ان کے انجام سے متنبہ کریں، جن کے پاس آپ سے پہلے کوئی متنبہ کرنے والا نہیں آیا۔ یہ اس لئے کہ تاکہ وہ عبرت حاصل کریں۔
</item><item>(اے نبیؐ! ہم نے آپ کو اس لئے مبعوث فرمایا ہے کہ) اگر ان کے اعمال کی وجہ سے ان پر کوئی آفت آئے تو وہ یہ نہ کہیں کہ اے ہمارے رب! تو نے کیوں ہمارے پاس کوئی رسول نہیں بھیجا کہ ہم تیری آیات یعنی قوانین و احکام اور تعلیمات کے مطابق زندگی کرتے اور مؤمنوں میں سے ہو جاتے۔
</item><item>لیکن جب ہماری طرف سے ان کے پاس حق (= قرآن مجید، سچا نظام زندگی) آ گیا، تو کہنے لگے: اس شخص کو موسیٰؑ کی طرح اعجازی نشانیاں کیوں نہیں دی گئیں؟ کیا وہ اس سے پہلے ان چیزوں کا یعنی تورات اور معجزات کا انکار نہیں کر چکے تھے، جو موسیٰؑ کو دی گئی تھیں۔ پھر مشرکین یہ کہنے لگے کہ یہ دونوں یعنی تورات اور قرآن مجید جادو ہیں جو ایک دوسرے کی معاونت کرتے ہیں اور پھر کہتے ہیں: ہم ان سب کتابوں کو ماننے سے انکار کرتے ہیں۔
</item><item> (اے رسولؐ!) آپ ان سے مطالبہ کریں کہ اگر تم سچے ہو تو اللہ کے پاس سے کوئی اور کتاب لائو جو ان دونوں کتابوں (قرآن و تورات) سے بڑھ کرراہ راست دکھانے والی ہو تاکہ میں اس کی پیروی کروں۔
</item><item>(اے نبیؐ!) اگر وہ آپ کے چیلنج کو قبول نہ کریں تو یقین کر لیں کہ وہ دراصل صرف اپنی خواہشات کی پیروی کر رہے ہیں اور اس شخص سے زیادہ کون راہ گم کردہ ہو گا جو اللہ کی ہدایت سے صرف نظر کرکے اپنی خواہشات کی پیروی کرے۔ بلاشبہ اللہ تعالیٰ (اپنے قوانین ہدایت و تقویٰ سعی و اکتساب اور مجازات کے مطابق) ظالموں یعنی مشرکوں اور لوگوں کے انسانی حقوق غصب کرنے والوں کو راہ راست پہ نہیں لاتا۔
</item><item>غور کرو ہم نے اپنے اس کلام آخر کو مربوط ہم آہنگ (Harmonious) بنایا ہے تاکہ لوگ اسے اچھی طرح سے سوچیں سمجھیں۔
</item><item>جن لوگوں کو ہم نے قرآن مجید سے پہلے اپنی کتاب دی تھی، وہ اس کے ساتھ قرآن پر بھی ایمان لاتے ہیں۔
</item><item>لہٰذا جب ان کو قرآن مجید پڑھ کر سنایا جاتا ہے تو وہ کہتے ہیں: ہم اسے تسلیم بالیقین کرتے ہیں کیونکہ یہ ہمارے رب کی طرف سے بھیجی ہوئی سچائی ہے۔ ہم تو اس وحی و تنزیل سے پہلے ہی اپنے اللہ تعالیٰ کے حضور سر تسلیم خم کر چکے ہیں۔
</item><item>یہی وہ لوگ ہیں جنہیں ان کے صبر و استقامت کی بناء پر (ہمارے قانون حق و صبر کے مطابق) دو بار اجر دیا جائے گا اور جو حسنہ یعنی حسن عمل کے ذریعے اعمال سوء کے نتائج کو دور کرتے رہتے ہیں اور ہم نے جو انہیں مال و منال دیا ہے، اس میں سے اللہ کی راہ میں خرچ کرتے ہیں۔
</item><item>نیز جب وہ کوئی بیہودہ بات سنتے ہیں تو اس سے منہ موڑ لیتے ہیں اور کہتے ہیں: ہم اپنے اعمال کا نتیجہ خود بھگتیں گے اور تم اپنے اعمال کا نتیجہ بھگتو گے۔ تمہیں سلام ہے اور ہم نادانوں سے میل ملاپ پسند نہیں کرتے۔
</item><item> (اے نبیؐ!) آپ اس شخص کو راہ راست پر نہیں لا سکتے جسے آپ پسند کرتے ہیں، لیکن اللہ (اپنے قانون مشیت و حکمت کے مطابق) جسے چاہتا ہے راہ راست پر لے آتا ہے، وہ ان لوگوں کو خوب جانتا ہے جو ہدایت پانے کی آرزو رکھتے ہیں۔
</item><item>اور دیکھو (مشرکین مکہ یہ عذر پیش کرتے اور) کہتے ہیں: اگر ہم تمہارے ساتھ الھدیٰ یعنی قرآن مجید کے احکام کی پیروی کریں تو اپنی سرزمین سے اچک لئے جائیں گے (Snatched away)، لیکن کیا ہم نے انہیں پرامن حرم میں رہنے کو جگہ نہیں دی، جس کی طرف ہر قسم کے ثمرات یعنی اناج، ترکاریاں اور پھل وغیرہ وغیرہ پہنچتے ہیں؟ یہ ہماری عطا ہے، لیکن ان میں سے اکثر اس حقیقت کا علم الیقین نہیں رکھتے۔
</item><item>(یہ لوگ اس واقعیت سے کیوں عبرت حاصل نہیں کرتے کہ) ہم نے کتنی بستیاں (اپنے قوانین مجازات، استبدال و استخلاف کے مطابق) ہلاک کر ڈالیں، جو اپنی معاشی خوشحالی پر نازاں تھیں۔ دیکھو! یہ ان کے مکانات ہیں جو ان کے بعد آباد نہیں ہوئے مگر بہت کم اور صرف ہم ہی ان کی ہر چیز کے وارث (Inheritors) ہیں۔
</item><item>(اور یہ دستور الٰہی ہے، میرے نبیؐ!) آپ کا رب بستیوں کو اس وقت تک برباد نہیں کرتا جب تک کہ ان کے بڑے شہر میں رسول نہ بھیج دے، جو انہیں اس کی آیات یعنی قوانین و احکام اور تعلیمات پڑھ کر سنائے (تاکہ وہ ان پر عمل کریں)۔ اور (اے رسولؐ!) ہم بستیوں کو برباد نہیں کرتے بجز اس کے کہ ان کے رہنے والے ظالم نہ ہوں، یعنی شرک کرنے، فساد کرنے اور لوگوں کے انسانی حقوق غصب کرنے والے نہ ہوں۔
</item><item>(اے لوگو! غور کرو کہ) جو کچھ تمہیں دیا گیا ہے وہ محض دنیا کی زندگی کی متاع ہے، یعنی قلیل و عارصی منفعت (Benefit) اور اس کی زینت ہے اور جو اللہ کے پاس ہے وہ احسن بھی ہے اور جاودانی (Ever-lasting) بھی کیا۔ تم اس حقیقت کو نہیں سمجھو گے؟
</item><item>(غور کرو) کیا اس شخص کا موازنہ (Comparison) جس سے ہم نے حسین وعدہ کیا ہے اور وہ وعدے کے مطابق بہرہ مند بھی ہو گا، اس شخص سے ہو سکتا ہے جس کو ہم نے دنیوی زندگی کی عارضی و قلیل منفعت دی ہے اور پھر قیامت کے روز مجرموں کی طرح ہماری بارگاہ میں حاضر کیا جائے گا؟
</item><item> لوگوں کو اس روز (قیامت) کا بھی خیال کرنا چاہئے جب اللہ تعالیٰ انہیں پکارے گا اور ان سے پوچھے گا: کہاں ہیں وہ تمہارے معبود جنہیں تم نے میرا شریک سمجھ رکھا تھا؟
</item><item>وہ معبودان باطلہ جن پر (اللہ تعالیٰ کے قانون مکافات عمل کے مطابق) سزا واجب ہو چکی ہو گی، عرض کریں گے: اے ہمارے رب! یہ وہ لوگ ہیں جن کو ہم نے بہکایا اور گمراہ کیا تھا۔ ہم نے انہیں بہکایا اور بے راہ رو کا، جس طرح ہم خود گمراہ ہوئے تھے۔ ہم آپ کے حضور ان پر لعنت بھیجتے ہیں، یعنی ان سے بیزاری کا اظہار کرتے ہیں۔ یہ حقیقت میں ہماری نہیں بلکہ اپنی (ہوائے نفس) کی پرستش کرتے تھے۔
</item><item>پھر ان سے کہا جائے گا: اپنے ان معبودوں کو بلائو جن کو تم نے میرا شریک بنا رکھا تھا۔ چنانچہ وہ انہیں پکاریں گے لیکن وہ ان کو کوئی جواب نہیں دیں گے اور جب وہ (جہنم کے) عذاب کو دیکھیں گے تو خواہشات کریں گے کہ کاش انہوں نے راہ مستقیم اختیار کی ہوتی۔
</item><item>کیا انہوں نے اس قیامت کی گھڑی کے متعلق سوچا ہے، جس میں وہ، یعنی اللہ تعالیٰ انہیں پکارے گا اور پوچھے گا: بتائو تم نے میرے رسولوںؑ کی دعوت کا کیا جواب دیا تھا؟
</item><item>اس روز وہ ایسے گم صم ہو جائیں گے کہ وہ ایک دوسرے سے مشورہ بھی نہیں کر سکیں گے۔
</item><item>البتہ جو لوگ توبہ کرتے (یعنی اللہ سے رجوع کرتے) ہیں اور ایمان لاتے ہیں، نیز حسن عمل کرتے ہیں، وہ ضرور اپنی منزل مقصود پا لینے میں کامیاب و کامران ہوں گے۔
</item><item>اے انسان! تمہارا رب (اپنے قانون مشیت و حکمت کے مطابق) جو چاہتا ہے تخلیق کرتا ہے اور جسے چاہتا ہے منتخب کرتا ہے۔ اس میں ان کا کوئی اختیار نہیں۔ اللہ ان خود ساختہ معبودوں سے منزہ و برتر ہے جنہیں وہ اس کے شریک قرار دیتے ہیں۔
</item><item>اور تمہارا رب ان تمام باتوں کو جانتا ہے جو ان کے سینوں میں پوشیدہ ہیں اور ان تمام باتوں کو بھی جانتا ہے، جو وہ علی الاعلان کرتے ہیں۔
</item><item>(حقیقت یہ ہے کہ) وہ اللہ ہے، اس کے سوا کوئی معبود و حاکم نہیں۔ اس دنیا اور آخرت میں صرف اسی کیلئے تعریف و ستائش ہے۔ حکم صرف اسی کا ہے (دوسرا کوئی حکم چلانے کا مجاز نہیں) اور اسی کی طرف تم سب نے لوٹ کر جانا ہے۔
</item><item>(اے نبیؐ!) ان سے کہیے: کیا تم نے غور کیا ہے کہ اگر اللہ تمہاری رات کو قیامت تک مسلسل لمبا کر دے، تو اللہ کے سوا کوئی دوسرا معبود و حاکم نہیں جو تمہیں روشنی لا دے۔ کیا تم (گوش حق نیوش سے) سنتے، یعنی غور نہیں کرتے ہو؟
</item><item>(اے نبیؐ!) آپ ان سے پوچھیں: کیا تم نے کبھی غور کیا کہ اگر اللہ تمہارے روز روشن کو قیامت تک مسلسل لمبا کر دے، تو اللہ کے سوا کوئی اور معبود وحاکم ہے جو تمہارے لئے تاریک رات لا سکے تاکہ تم اس میں آرام و سکون پا سکو؟ کیا تم چشم بصیرت سے اس حقیقت کا اندازہ نہیں کرو گے، یعنی عقل سلیم سے اس حقیقت کا ادراک نہیں کرو گے؟
</item><item>اصل یہ ہے کہ یہ اس کی رحمت یعنی فضل و کرم ہے کہ اس نے تمہارے لئے رات اور دن بنائے، تاکہ تم رات کو آرام کرو اور دن کو اس کا فضل یعنی رزق تلاش کرو اور پھر اس کا شکر ادا کرو یعنی ایک تو اللہ کی تعریف و ستائش کرو اور دوسرے اللہ کے دیئے ہوئے مال و دولت کو اس کے احکام کے مطابق تصرف میں لائو۔
</item><item>یاد رکھو! وہ دن قیامت کا ہو گا جس روز وہ (اللہ) انہیں پکارے اور پوچھے گا: کہاں ہیں تمہارے معبود و حاکم جنہیں تم نے میرا شریک سمجھ رکھا تھا؟
</item><item>پھر اس روز ہم ہر امت میں سے ایک گواہ منتخب کریں گے، پھر (مشرکین سے) کہیں گے: اپنی دلیل پیش کرو۔ اس وقت ان پر یہ حقیقت کھل جائے گی کہ سچ بات اللہ ہی کی ہے اور جو کچھ وہ افتراء کرتے تھے ان سے جاتا رہے گا، یعنی کوئی ان کا شفیع و مددگار نہیں ہو گا۔
</item><item>واقعہ یہ ہے کہ قارون، موسیٰؑ کی قوم سے یعنی اسرائیلی تھا، لیکن وہ ان پر جور و ستم کرتا تھا، یعنی ان کے انسانی حقوق سلب کرتا تھا۔ ہم نے اسے اتنے زیادہ سونے چاندی کے خزانے دیئے ہوئے تھے کہ ان کی تجوریوں کو اٹھانا ایک طاقتور جماعت کیلئے مشکل تھا۔ چنانچہ (اس پر اس کے تکبر و افتخار کو دیکھ کر ایک بار) اس کی قوم نے اس سے (ناصحانہ انداز میں) کہا: اپنے مال و منال پر فخر و مباہات نہ کرو کیونکہ اللہ فخر و مباہات کرنے والوں کو پسند نہیں کرتا۔
</item><item>اور جو مال و منال اللہ نے تمہیں دیا ہے، اس کے ذریعے آخرت کے گھر، یعنی جنت کی طلب و جستجو کرو، لیکن اپنے لئے دنیوی حسنہ حاصل کرنا نہ بھولو اور تم (لوگوں کے ساتھ) ایسا احسان کرو جیسا اللہ تعالیٰ نے تمہارے ساتھ احسان کیا ہے اور ملک میں فساد برپا کرنے کی کوشش نہ کرو یعنی لوگوں کے بنیادی حقوق سلب کرنے اور معاشرے کا توازن بگاڑنے کی کوشش نہ کرو، کیونکہ اللہ تعالیٰ غاصبوں اور معاشرتی توازن بگاڑنے والوں کو پسند نہیں کرتا۔
</item><item>(یہ سن کر قارون نے) کہا: یہ تمام مال و منال مجھے اپنے علم کی بدولت ملا ہے (میں اسے لوگوں کیلئے کیوں خرچ کروں؟)۔ کیا اسے علم نہ تھا کہ اس سے پہلے اللہ نے کتنی ہی نسلوں کو تباہ و برباد کر دیا تھا، جو قوت میں اس سے شدید تر اور جمعیت میں اس سے کہیں زیادہ تھیں؟ اور مجرموں سے ان کے جرم و گناہ کے متعلق پوچھ گچھ نہیں کی جائے گی (کیونکہ ان کے سب اعمال ان کے گلے کے ٹیلی ویژن میں مشہور ہوں گے)۔ فَخَرَجَ ع
</item><item>چنانچہ ایک روز وہ اپنی قوم کے سامنے اپنے پورے تزک و احتشام (Pomp and show) سے نکلا۔ (یہ دیکھ کر) وہ لوگ جو دنیوی زندگی کے طلبگار تھے۔ یعنی اخروی زندگی کی سچی آرزو نہیں رکھتے تھے، کہنے لگے: کاش! ہمیں بھی وہی کچھ حاصل ہوتا جو قارون کو حاصل ہوا ہے، بلاشبہ وہ بڑے ہی نصیبے والا ہے۔
</item><item>(یہ سن کر) اہل علم (جو دور اندیش تھے) ان سے کہنے لگے: تم پر افسوس ہے۔ جو لوگ اللہ کے دین کو تسلیم بالیقین کرتے، عدل و احسان کے کام کرتے، حقوق انسانی کی پاسداری کرتے اور معاشرتی توازن برقرار رکھتے ہیں، ان کو اللہ تعالیٰ احسن و اعلی صلہ دے گا۔ یہ (جمالیاتی ثروت کا) اجر ان کو ملتا ہے جو قناعت و ہمت اور برداشت کرنے والے ہوتے ہیں۔
</item><item>انجام کار ہم نے (اپنے قانون مکافات عمل کے مطابق) اسے اور اس کے گھر کو زمین میں دھنسا دیا، تو کوئی اس کیلئے نہ ہوا جو اللہ کے مقابلے پر اس کی مدد کرتا اور نہ وہ خود اپنے آپ کو بچا سکا۔
</item><item>چنانچہ جو لوگ کل اس کے مقام کی تمنا کرتے تھے، کہنے لگے: افسوس ہے تم پر۔ اللہ ہی (اپنے قانون مشیت و حکمت کے مطابق) اپنے بندوں میں سے جس کیلئے چاہتا ہے، روزی فراخ کر دیتا ہے اور جس کیلئے چاہتا ہے، اسے نپاتلا رزق دیتا ہے۔ اگر اللہ ہم پر احسان نہ کرتا تو ہمیں بھی زمین میں غرق کر دیتا۔ پھٹکار ہے قارون پر۔ حقیقت یہ ہے کہ (اللہ تعالیٰ کے دین یا نظام حیات کلی کے) منکر کبھی کامیاب و کامران نہیں ہوتے۔
</item><item>جہاں تک آخرت کے گھر (جنت) کا تعلق ہے، ہم اسے ان لوگوں کیلئے بناتے ہیں جو دنیا میں تکبر کرنا نہیں چاہتے اور نہ فساد برپا کرکے معاشرتی نظام کا توازن بگاڑنا چاہتے ہیں۔ حقیقت یہ ہے کہ عاقبت یعنی جنت متقیوں کیلئے ہے، جو اس کی طلب و آرزو رکھتے ہیں۔
</item><item>جو لوگ حسنات لے کر ہمارے حضور آئیں گے تو ان سے خوبتر اجر پائیں گے۔ برخلاف اس کے، جو سیآت لے کر آئیں گے، تو ان لوگوں کو جو اعمال سوء کرتے ہیں، اسی قدر بدلہ دیا جائے گا جس قدر اور جیسا وہ عمل کرتے تھے۔
</item><item> (اے نبیؐ!) جس اللہ نے آپ پر قرآن مجید فرض کیا ہے یعنی جہاد بالقرآن اور اس کی تعلیم و تبلیغ کو لازم قرار دیا ہے، وہ یقینا آپ کو کامیاب و کامران کرکے ضرور اس مقام کی طرف واپس لائے گا، جو آپ کا مولد و منشا (Birth and dwelling place) اور مرجع خاص و عام ہے۔ آپ اس واقعیت کا بھی اعلان کر دیں کہ میرا رب کامل طور پر جانتا ہے کہ کون شخص ہدایت لے کر آیا ہے اور کون صاف گمراہی میں ہے۔
</item><item>حقیقت یہ ہے کہ آپ کو قطعاً اس چیز کی امید نہ تھی کہ یہ کتاب آپ پر نازل کی جائے گی۔ یہ تو محض آپ کے رب کی رحمت (=شفقت و محبت اور فضل و کرم) سے نازل ہوئی ہے۔ (آپ کو نصیحت کی جاتی ہے کہ) آپ (رحم کھا کر) کبھی کافروں کے طرفدار نہ ہونا۔
</item><item>دیکھئے! ایسا نہ ہونے پائے کہ اللہ کے احکام آپ پر نازل ہونے کے بعد آپ ان کی تبلیغ کا سدباب کر دیں۔ آپ انہیں اپنے رب کی طرف آنے کی دعوت دیں اور کسی حال میں بھی مشرکوں کا ساتھ نہ دیں۔
</item><item>(اے انسان!) یاد رکھ، اللہ کے ساتھ کسی اور معبود کو ہرگز نہ پکارنا، کیونکہ اس کے سوا کوئی اور معبود و حاکم ہے ہی نہیں۔ دیکھو! اس کی ذات کے سوا ہر شے فانی (Mortal) ہے۔ حکم دینے کا صرف وہی سزاوار و مجاز ہے اور اسی کی طرف تم لوٹ کر جائو گے (حساب و جزا کیلئے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف لام میم۔
</item><item> کیا ان لوگوں کا یہ عقیدہ ہو گیا ہے کہ وہ صرف اتنا کہہ دینے سے کہ ہم ایمان لے آئے، چھوڑ دیئے جائیں گے اور انہیں (اللہ کے قانون ابتلاء (Law of Trial and Probation) کے مطابق) سان چڑھا کر دیکھا نہیں جائے گا؟ دوسرے لفظوں میں، کیا ان کی آزمائش نہیں کی جائے گی؟
</item><item>اصل یہ ہے کہ ہم نے (اپنے قانون ابتلاء کے مطابق) ان سے پہلے لوگوں کو بھی سان چڑھا کر دیکھا تھا۔ ویسے اللہ کو اس بات کا بخوبی علم ہے کہ کون لوگ اپنے قول کے سچے ہیں اور ان کو بھی جانتا ہے جو اپنے قول کے جھوٹے (Feign) ہیں۔
</item><item>کیا ان لوگوں نے جو اعمال سوء کرتے ہیں، یہ نظریہ اپنا رکھا ہے کہ وہ ہماری گرفت سے نکل جائیں گے؟ ان کا یہ نظریہ جو انہوں نے اپنایا ہوا ہے، انتہائی بھیانک اور غم انگیز ہے۔
</item><item>جو شخص اللہ کی حضوری کی امید رکھتا ہے، اسے یقین کرنا چاہئے کہ وہ وقت جو اللہ نے اس بارے میں مقرر کر رکھا ہے، آکر رہے گا۔ انہیں معلوم ہونا چاہئے کہ اللہ تعالیٰ ہر بات خوب سننے والا… ہر بات خوب جاننے والا ہے۔
</item><item>یاد رکھو! جو (اللہ کے قرب و رضوان کیلئے) مجاہدہ کرتا ہے، وہ دراصل اپنے ہی ذاتی فائدے کیلئے کرتا ہے۔ جہاں تک اللہ تعالیٰ کا تعلق ہے وہ تمام اقوام عالم (کی عبادت و ریاضت) سے بے نیاز ہے۔
</item><item>دیکھو! جو لوگ ایمان لاتے ہیں اور عدل و احسان، اصلاح و پاسداری حقوق انسانی کرتے ہیں، ہم ان کی سیآت کو محو کر دیں گے اور ان کے حسین اعمال کا بہترین صلہ دیں گے۔
</item><item>یاد رکھو! ہم نے انسان کو وصیت کی ہے یعنی تاکید کی ہے کہ وہ اپنے والدین سے احسان کرے، یعنی ان کی مالی امداد کرے اور ان سے حسن سلوک کرے۔ لیکن اگر وہ تجھے مجبور کریں کہ ان لوگوں کو میرا شریک ٹھہرا جن کے متعلق تو کچھ نہیں جانتا تو ان کا کہا نہ مانو۔ اے بنی ونوع انسان! تمہیں آخر میری طرف ہی لوٹ کر آنا ہے۔ اس وقت میں تمہیں جتلائوں گا کہ تم دنیا میں کیا کچھ کرتے رہے ہو۔
</item><item>اصل یہ ہے کہ جو لوگ ایمان لائیں گے اور حسن عمل کریں گے، ہم ان کو اپنے صالح بندوں میں شامل کریں گے۔
</item><item>بنی نوع انسان میں سے ایسے لوگ بھی ہیں جو کہتے ہیں کہ ہم اللہ پر ایمان لے آئے ہیں، لیکن جب انہیں اللہ کی راہ میں کوئی ایذا پہنچتی ہے تو وہ اس ایذا کو اللہ کے عذاب پر محمول کرتے ہیں، یعنی کہتے ہیں کہ اللہ نے انہیں عذاب دیا ہے۔ لیکن اے رسول! جب آپ کو آپ کے رب کی طرف سے فتح و نصیرت نصیب ہوتی ہے تو یہ لوگ کہنے لگتے ہیں کہ ہم تو آپ کے ساتھ تھے۔ کیا اللہ جو کچھ اہل عالم کے سینوں میں ہے، اس سے کامل طور پر آگاہ نہیں ہے؟ (یعنی ہے)۔
</item><item>یقین رکھو کہ اللہ ان لوگوں (کی کیفیات قلب) کو بھی خوب جانتا ہے، جو واقعی ایمان لاتے ہیں اور جو منافق ہیں ان (کی قلبی کیفیات اور کردار) کو بھی خوب جانتا ہے۔
</item><item>دیکھو! جو لوگ اللہ کے دین کا انکار کرتے ہیں، اہل ایمان سے کہتے ہیں: ہمارے راستے پر چلو، ہم تمہارے گناہوں کا بوجھ اٹھا لیں گے۔ لیکن واقعہ یہ ہے کہ وہ ذرہ بھر ان کے گناہوں کا بوجھ نہیں اٹھائیں گے، بلکہ اٹھا نہیں سکیں گے، وہ اپنے قول کے جھوٹے ہیں۔
</item><item>لازم ہے کہ وہ اپنے گناہوں کا بارگراں (Heavy load) ضرور اٹھائیں گے اور وہ اپنے بوجھوں کے ساتھ اور لوگوں کے بوجھ بھی اٹھائیں گے اور قیامت کے روز ان کی افترا پردازیوں (False fabrications) کا ان سے جواب طلب کیا جائے گا۔
</item><item>یہ تاریخی واقعیت ہے کہ ہم نے نوحؑ کو اس کی قوم کی طرف رسول بنا کر بھیجا۔ وہ ان کے درمیان پچاس سال کم ہزار برس رہا۔ وہ لوگ چونکہ مشرک و مجرم تھے، اس لئے (اللہ کے قانون مجازات کے مطابق) طوفان نے ان کو آ لیا۔
</item><item>لیکن ہم نے یعنی نوحؑ کو اور اہل کشتی کو طوفان سے بچا لیا اور اس واقعہ کو اقوام عالم کیلئے عبرت کا نشان بنا دیا۔
</item><item>اب (حضرت) ابراہیمؑ کا قصہ سنو اور انہوں نے اپنی قوم سے کہا: اللہ کی اطاعت و بندگی کرو، اس کے قرب و رضوان کی طلب و جستجو کرو اور اس کی دوری و مہجوری سے ڈرو۔ یہ تمہارے لئے موجب حسنہ ہے اگر تم اس بات کا یقین کر لو۔
</item><item>یہ ایک حقیقت ہے کہ تم اللہ کو چھوڑ کر اصنام کی پرستش کرتے اور افترا پردازی کرتے ہو۔ واقعہ یہ ہے کہ جن معبودان باطلہ کی تم اللہ کو چھوڑ کر پرشتش و بندگی کرتے ہو، وہ تمہیں رزق دینے کا کوئی اختیار نہیں رکھتے۔ لہٰذا اللہ ہی سے رزق طلب کرو اور اس کے احکام کی تعمیل کرو اور اس کی نعمتوں کا شکر ادا کرو۔ تم نے بالآخر اسی کی طرف لوٹ کر جانا ہے (حساب و جزا کیلئے)۔
</item><item>دیکھو! اگر تم (میرے رسولؐ کی) تکذیب کرتے ہو، تو کوئی ایسی اچنبے کی بات نہیں، کیونکہ تم سے پہلے جو امتیں تھیں، انہوں نے بھی اپنے رسولوں کو جھٹلایا تھا۔ رسول کی ذمے داری صرف یہ ہے کہ اللہ کے احکام کی واضح طور پر تبلیغ، یعنی اس کی تشہیر جمیل کرے۔
</item><item>کیا یہ لوگ غور نہیں کرتے کہ اللہ کیسے تخلیق انسانی کرتا ہے؟ پھر وہ اس کی دوبارہ (بروز قیامت) تخلیق کرے گا۔ بیشک ایسا کرنا اللہ کیلئے بہت آسان ہے۔
</item><item>(اے رسولؐ!) آپ انہیں کہیں دنیا میں سیاحت بالحق کرو، پھر دیدۂ عبرت نگاہ سے دیکھو کہ اس یعنی اللہ نے کیسے انسان کی تخلیق کی ابتداء کی تھی۔ پھر اللہ ان کو دوبارہ زندہ کرکے اٹھائے گا یعنی ان کی نشاۃ ثانیہ کرے گا۔ یاد رکھو! اللہ اپنی مرضی سے ہر شے اور اس کے کرنے پر قدرت کاملہ رکھنے والا ہے۔
</item><item>وہ (اپنے قوانین مجازات و مشیت کے مطابق) کسی کو سزا دیتا ہے اور کسی پر رحم و کرم کرتا ہے۔ تم انجام کار اسی کی طرف پلٹ کر جائو گے۔
</item><item>حقیقت یہ ہے کہ تم نہ تو زمین میں اس کی پکڑ سے بچ سکتے ہو، نہ آسمان میں اور اللہ کے سوا تمہارا کوئی دوست ہے نہ مددگار۔
</item><item>(ارشاد ہوا:) یاد رکھو! جو لوگ اللہ کے قوانین و احکام اور تعلیمات کا انکار کرتے ہیں اور اس سے ملنے کے منکر ہیں، وہ میرے رحم و کرم سے ناامید ہو چکے ہیں۔ انہیں درد ناک عذاب دیا جائے گا۔
</item><item>(حضرت) ابراہیمؑ کی اس دعوت کا اس کی قوم کے پاس کوئی جواب نہ تھا، بجز اس کے کہ انہوں نے کہا کہ ان کو قتل کر دو یا نذر آتش کر دو۔ لیکن اللہ نے (اپنے قانون انعام و فضل کے مطابق) انہیں آگ سے بچا لیا۔ یقیناان لوگوں کیلئے، حق پر یقین کرنا جن کا شیوہ ہے، اس واقعہ میں اعجازی و عبرت انگیز نشان ہیں۔
</item><item>پھر (حضرت) ابراہیمؑ نے (اپنی قوم کے لوگوں سے) کہا: تم نے اللہ کو چھوڑ کر اصنام کو اس لئے اپنا معبود بنایا ہے تاکہ دنیا کی زندگی میں تم آپس میں دوست بن کر رہو۔ لیکن قیامت کے روز تم ایک دوسرے کا انکار کرو گے اور ایک دوسرے پر لعنت بھیجو گے اور تمہارا ملجا و ماوٰی (Abode and dwelling place) جہنم ہو گا اور تمہاری حمایت کرنے اور بچانے والا کوئی نہ ہو گا۔
</item><item>بس ایک (حضرت) لوطؑ ان پر ایمان لائے اور انہوں نے کہا: میں اپنے رب کی طرف ہجرت کرنے والا ہوں۔ یقینا وہ صاحب سطوت و غلبہ… نہایت دانشمند اور ہر کام کمال دانشمندی سے سرانجام دینے والا ہے۔
</item><item>چنانچہ ہم نے انہیں اپنی رحمت سے اسحقؑ اور یعقوبؑ دو بیٹے عطا کئے اور ان کی نسل کو نبوت اور کتاب عطا کی اور ہم نے دنیا میں ان کو حسین صلہ دیا اور بلاشبہ آخرت میں حضرت) ابراہیمؑ صالح لوگوں میں سے ہوں گے۔
</item><item>اب (حضرت) لوطؑ کا قصہ سنئے۔ انہوں نے اپنی قوم سے کہا: تم نے یقینا ایسی بے حیائی اختیار کر رکھی ہے جو تم سے پہلے اہل عالم میں سے کسی نے بھی نہیں کی ہے۔
</item><item>کیا یہ درست نہیں کہ تم (جنسی لذت =Sexual pleausre حاصل کرنے کیلئے) مردوں کے پاس جاتے ہو اور توالد و تناسل انسانی (Being bom generation after generation) کا سلسلہ منقطع کرتے ہو؟ اور تم اپنی مجلسوں میں غیر فطری کام یا اعمال سوء کرتے ہو؟ اس کی قوم کے پاس اس کے سوا کوئی جواب نہ تھا: اگر تم سچے ہو تو ہم پر عذاب الٰہی لے آئو۔
</item><item>یہ سن کر لوطؑ نے دعا کی: اے میرے پروردگار! نظام حیات درہم برہم کرنے والی اس قوم کے مقابلے میں میری مدد فرما۔
</item><item> واقعہ یہ ہے کہ جب ہمارے قاصد (فرشتے) ابراہیمؑ کے پاس خوشخبری لے کر پہنچے تو انہوں نے اس سے کہا: (قوم لوطؑ کی) اس بستی کے باشندوں کو ہلاک کرنے والے ہیں، کیونکہ اس کے باسی اپنے نفسوں پر ظلم کرنے والے اور نافرمان ہیں۔
</item><item> (یہ سن کر حضرت ابراہیمؑ) بولے: اس بستی میں تو وطؑ بھی رہتا ہے۔ انہوں نے جواب دیا: ہم خوب جانتے ہیں کہ اس بستی میں کون لوگ رہتے ہیں۔ ہم لوطؑ کو اور اس کی بیوی کے سوا اس کے سب اہل و عیال کو بچا لیں گے، کیونکہ وہ غابرین یعنی اپنے پیغمبر کی پیروی نہ کرنے والے اور پیچھے رہنے والوں کے ساتھ ہو گی۔
</item><item>پھر جب ہمارے قاصد (فرشتے) لوطؑ کے پاس پہنچے تو وہ ان کی وجہ سے پریشان و تنگ دل ہوئے کیونکہ انہوں نے ان کے مقابلے میں اپنے آپ کو مغلوب پایا۔ فرشتوں نے (ان کی پریشانی دیکھ کر) کہا: آپ خوف کھائیں نہ غم کریں۔ ہم آپ اور آپ کے اہل و عیال کو، آپ کی بیوی کے سوا، سب کو بچا لیں گے، کیونکہ وہ پیغمبر کی پیروی نہ کرنے والوں اور پیچھے رہنے والوں میں شامل ہے۔
</item><item>ہم (اللہ تعالیٰ کے حکم اور اس کے قانون مکافات عمل کے مطابق) اس بستی کے باشندوں پر ان کے فسق و فجور کی وجہ سے آسمان سے عذاب نازل کریں گے۔
</item><item>دیکھو! ہم نے اس بستی کے آثار (Remnants of dwellings) میں عقل سے کام لینے والوں کیلئے ایک واضح اعجازی نشان چھوڑا ہے۔
</item><item>اور ہم نے مدین کے لوگوں کی طرف ان کے بھائی بند شعیبؑ کو (رسول بنا کر) بھیجا۔ انہوں نے ان کو مخاطب کرکے کہا: اے میری قوم! اللہ کے احکام کی اطاعت اور اس کی بندگی کرو اور آخرت کے دن یا روز حساب و جزا کا خوف کھائو۔ نیز ملک میں لوگوں کے حقوق غصب و سلب نہ کرو اور نہ معاشرتی توازن کو درہم برہم کرو۔
</item><item>مگر ان لوگوں نے (شعیبؑ کا کہا) ماننے سے انکار کر دیا۔ چنانچہ (اللہ کے قوانین مجازات و تعجیل و امہال کے مطابق) ایک زلزلے نے انہیں آ لیا اور وہ اپنے گھروں میں اوندھے منہ پڑے کے پڑے رہ گئے۔
</item><item>اسی طرح ہم نے (اپنے قوانین کے مطابق) عاد اور ثمود (دو قبائل) کو بھی تباہ و برباد کیا اور یہ واقعیت ان کے اجڑے گھروں سے تم پر آشکارا ہے۔ (ان کے ساتھ ایسا اس لئے ہوا تھا کہ) باوجود اس کے کہ وہ دور اندیش لوگ تھے، شیطان نے اپنے جمالیاتی فریب (Aesthetic deception) سے انہیں ان کے اعمال سوء کو خوب و زیبا بنا کر رکھا تھا اور انہیں راہ راست پر چلنے سے روک دیا تھا۔
</item><item>اسی طرح ہم نے قارون، فرعون اور ہامان کو بھی ہلاک کر دیا۔ موسیٰؑ ان کے پاس واضح دلائل لے کر آئے تھے، لیکن انہوں نے ملک میں اپنی بڑائی کے زعم میں ان کا انکار کیا حالانکہ وہ ہماری گرفت سے بچ جانے والے نہیں تھے۔
</item><item>مختصر یہ کہ ہم نے ان تمام قوموں پر ان کے گناہوں کے سبب (اپنے قوانین مجازات و تعجیل و امہال کے مطابق) گرفت کی۔ ان میں سے بعض پر سنگ ریزوں کی بارش کی اور بعض کو بجلی کی کڑک نے آ لیا اور ان میں سے بعض کو ہم نے زمین میں دھنسا دیا اور ان میں سے بعض کو غرق کر دیا۔ اصل یہ ہے کہ اللہ تعالیٰ نے ان پر ظلم نہیں کیا تھا بلکہ انہوں نے خود اپنی جانوں پر ظلم کیا تھا۔
</item><item>جو لوگ اللہ کو چھوڑ کر دوسروں کو اپنا کارساز و دوست بناتے ہیں، ان کی مثال مکڑی سی ہے، جو اپنے لئے گھر بناتی ہے۔ لیکن اس میں شک نہیں کہ سب گھروں سے کمزور اور کچا گھر مکڑی کا گھر ہے۔ کاش! وہ اس واقعیت پر یقین کر لیتے (کہ وہ مکڑی کی طرف نہایت کمزور سہارا لیتے ہیں)۔
</item><item>اس میں کوئی شک نہیں کہ اللہ ہر اس چیز کی حقیقت کو جانتا ہے جس کو وہ اس کے سوا پکارتے ہیں، کیونکہ وہ صاحب سطوت و غلبہ… انتہائی دانشمند اور کمال دانشمندی سے اپنے امور سرانجام دینے والا ہے۔
</item><item>اصل یہ ہے کہ یہ مثالیں ہم نے بنی نوع انسان (Mankind) کیلئے بیان کی ہیں، لیکن اہل علم و دانش کے سوا ان کی معنویت کا کوئی ادراک نہیں کر سکتا۔
</item><item>اللہ نے آسمانوں اور زمین کو افادی و جمالیاتی اور غاتیاتی اقدار (Beneficial aesthetical and purposeful values) کے ساتھ پیدا کیا ہے۔ یقینا اس تخلیقی فعلیت میں مؤمنوں کیلئے اعجازی نشان ہے۔
</item><item>(اے نبیؐ!) جو قوانین و احکام کتاب میں سے آپ کو وحی کے ذریعے بتائے جاتے ہیں، ان کا درس دیتے رہیں تاکہ لوگ ان کی پیروی کریں اور نظام صلوٰۃ قائم کریں۔ بلاشبہ، نظام صلوٰۃ فحاشی و بخل اور غیر فطری و غیر شرعی افعال کا سدباب کرتا ہے۔ لیکن اللہ کو یاد کرنا اور اس کے قوانین و احکام اور تعلیمات کی یاد دہانی کرانا زیادہ اہم ہے۔ اے لوگو! جو کچھ تم کرتے ہو، اللہ اسے خوب جانتا ہے۔
</item><item>مؤمنو! اہل کتاب سے (اگر بحث کرنا پڑے تو) بڑے حسین انداز سے مباحثہ کیا کرو اور انہیں بتائو کہ ہم اس کتاب پر بھی ایمان لاتے ہیں جو ہم پر نازل ہوئی ہے اور اس پربھی جو تم پر نازل ہوئی۔ دیکھو! ہمارا اور تمہارا معبود حاکم ایک ہے اور ہم اس کے بندگان تسلیم و رضا ہیں (لہٰذا تم بھی اس کے احکام پر عمل کرو جو قرآن، تورات اور انجیل میں مرقوم ہیں)۔
</item><item>(اے نبیؐ!) جس طرح ہم نے اپنی پہلی کتابیں نازل کیں، اسی طرح ہم نے آپ پر یہ کتاب نازل کی ہے، یعنی قرآن مجید۔ لہٰذا جن لوگوں کو ہم نے اپنی کتاب کا علم دیا ہے، وہ اس کتاب یعنی قرآن مجید پر بھی ایمان لاتے ہیں اور بعض ان (مشرکوں) میں سے بھی اس کتاب پر ایمان لائے ہیں۔ اصل یہ ہے کہ ہماری آیات یعنی قوانین و احکام اور تعلیمات کا صرف وہی لوگ انکار کرتے ہیں، جنہوں نے کفر کو اپنا شعار بنا رکھا ہے۔
</item><item>حقیقت یہ ہے کہ (اے نبیؐ!) آپ نے قرآن کے نازل ہونے سے پہلے کوئی سماوی کتاب نہیں پڑھی تھی اور نہ آپ اپنے ہاتھ سے کچھ لکھ ہی سکتے تھے۔ اگر ایسا ہوتا تو باطل پرست ضرور شک و شبہ کرتے۔
</item><item>بلکہ قرآن مجید واضح قوانین اور تعلیمات پر مشتمل ہے اور جن لوگوں کو ان کا علم دیا گیا ہے، ان کے سینوں میں محفوظ ہے۔ ہماری آیات کا صرف وہی لوگ انکار کرتے ہیں جو اپنے آپ پر ظلم کرنے والے نا انصاف ہیں۔
</item><item>ان کی حجت یہ ہے کہ وہ کہتے ہیں کہ اس پر اس کے رب کی طرف سے کیوں معجزات یا اعجازی نشان نہیں نازل ہوئے۔ ان کو بتا دیجئے گا کہ اعجازی نشانات تو صرف اللہ کے پاس ہیں اور میں تو صرف تمہارے برے انجام سے تمہیں صاف صاف انتباہ کرنے والا ہوں۔
</item><item>کیا ان کیلئے یہ اعجازی نشان کافی نہیں کہ ہم نے آپ پر وہ کتاب نازل کی ہے، جس کے احکام کی پیروی کیلئے انہیں ہمیشہ درس دیا جائے گا۔ حق پر ایمان لانا جن کا شعار ہوتا ہے، ان کیلئے یہ کتاب بلاشبہ دنیوی و اخروی حسنہ اور شرف و عزت کا باعث ہے۔
</item><item>(اے نبیؐ!) ان سے کہئے: میرے اور تمہارے درمیان اللہ کا گواہ ہونا کافی (Enough) ہے یعنی اس کی گواہی کفایت کرتی ہے اس لئے کہ آسمانوں اور زمین میں جو کچھ ہے وہ اسے خوب جانتا ہے۔ یاد رکھو! جو لوگ باطل پر ایمان لاتے ہیں، یعنی جھوٹے اور بودے نظام باطل کو مانتے ہیں اور اللہ (کے نظام حیات کلی، دین) کا انکار کرتے ہیں تو ایسے تمام لوگ (بلحاظ حسنات) سخت گھاٹے میں ہیں۔
</item><item>(اے رسولؐ!) یہ لوگ آپ سے مطالبہ کرتے ہیں کہ ان پر جلد عذاب لے آئو۔ اگر اللہ کے وعدے کا وقت مقرر نہ ہوتا تو ان پر کبھی کا عذاب نازل ہو چکا ہوتا۔ لیکن وہ ان پر یقینا اچانک آئے گا اور اس طرح آئے گا کہ ان کو اس کا پتہ بھی نہ چلے گا۔
</item><item>یہ لوگ آپ سے جلد عذاب لے آنے کا مطالبہ کرتے ہیں، ان کو یاد رکھنا چاہئے کہ جہنم (کی آگ) کافروں کو محیط ہو جانے والی ہے۔
</item><item>اس روز عذاب ان کو اوپر سے اور نیچے سے بھی ڈھانپ لے گا، اللہ ان سے کہے گا: اپنے ان اعمال کا مزا چکھو جو تم کرتے رہے تھے۔
</item><item>(ارشاد ہوا) اے میرے بندو جو ایمان لائے ہو! دیکھو میری دنیا فراخ ہے۔ (اگر تم پر کسی جگہ جبر و استبداد ہوتا ہے تو وہاں سے دوسری جگہ ہجرت کر جائو)۔ لیکن صرف میری اور میری ہی اطاعت و بندگی کرو۔
</item><item>ہر متنفس کو موت کا مزہ چکھنا ہے1۔ انجام کار، تم سب کو ہماری ہی طرف لوٹ کر آنا ہو گا۔ حواشی -1 اس جملے میں یہ بلیغ اشارہ ہے کہ موت انسان کیلئے مطلق فنا یا عدمیت نہیں ہے، کیونکہ قیامت کے روز اسے دوبارہ زندہ کیا جائے گا۔
</item><item>جو لوگ ایمان لاتے ہیں اور عدل و احسان اور خیر و اصلاح کے کام کرتے، نیز معاشرے کا توازن برقرار رکھتے ہیں، ہم انہیں جنت میں اعلیٰ محلوں میں ٹھہرائیں گے، جن کے نیچے چشمے رواں ہو ںگے۔ وہ جنت میں ہمیشہ رہیں گے۔ دیکھو! حسن عمل کرنے والوں کا کیسا حسین صلہ ہے۔
</item><item>(حس عمل کرنے والے وہ لوگ ہیں) جو (راہ حق میں) مصائب کو برداشت کرتے اور ثابت قدم رہتے ہیں، نیز اپنے رب پر توکل کرتے ہیں۔
</item><item>غور کرو، کثرت سے ایسے جاندار ہیں جو اپنا رزق اٹھائے نہیں پھرتے، یہ اللہ ہی ہے جو ان کو بھی رزق دیتا ہے اور تم کو بھی۔ یاد رکھو! اللہ سب کچھ سننے والا… سب کچھ جاننے والا ہے۔
</item><item>اگر ان سے سوال کرو، کون ہے جس نے آسمانوں اور زمین کی تخلیق کی ہے، نیز سورج اور چاند کو مسخر کر رکھا ہے؟ تو وہ یقینا کہیں گے، وہ اللہ ہے۔ اگر ایسا ہے تو پھر وہ کیوں اللہ سے منہ موڑے جا رہے ہیں۔
</item><item>اللہ (اپنے قانون مشیت و حکمت اور سعی و اکتساب کے مطابق) اپنے بندوں میں سے جسے چاہتا ہے، رزق فراواں عطا کرتا ہے اور جسے چاہتا ہے محدود روزی دیتا ہے۔ بلاشبہ اللہ ہر شے کا علم کلی رکھنے والا ہے۔
</item><item>چنانچہ اگر تم ان سے سوال کرو: کون ہے جو آسمان یا بلندی سے پانی برساتا ہے، پھر اس کے ساتھ اراضی کو اس کے مردہ یا بنجر ہو جانے کے بعد زندہ کرتا ہے، تو یقینا کہیں گے: اللہ۔ کہو! حمد و ستائش اور تشکر و امتنان صرف اللہ ہی کیلئے ہے۔ لیکن اکثریت ان لوگوں کی ہے جو یہ حقیقت نہیں سمجھتے۔
</item><item>دیکھو! اس دنیا کی زندگی تو محض شغل و کھیل ہے اور آخرت کا گھر یعنی حسن المآب ہی حیات جاودانی (Etemal life) کا گھر ہے۔ کاش! لوگوں کو اس حقیقت کا علم ہوتا (تو وہ دنیا کو آخرت پر ترجیح نہ دیتے)۔
</item><item>جب وہ کشتی یا جہاز میں سوار ہوتے ہیں (اور طوفان میں گھر جاتے ہیں) تو اپنے ایمان کو کل عقائد باطلہ سے منزہ کرکے اللہ کو پکارتے ہیں۔ لیکن جب وہ ان کو طوفان یا آفت سے بچا کر خشکی پر لے آتا ہے تو وہ شرک کرنے لگتے ہیں۔
</item><item>تاکہ جو کچھ اور کفران نعمت کو عطا کیا ہے، وہ اس کی ناشکری کریں اور مزے لوٹیں۔ عنقریب ان کو اس شرک اور کفران نعمت کے مآل (Consequences) کا پتہ لگ جائے گا۔
</item><item>کیا یہ لوگ دیدۂ عبرت نگاہ سے نہیں دیکھتے کہ ہم نے حرم کو امن و امان کی جگہ بنایا ہے، جب کہ اس کے اردگرد کے لوگوں کو ہلاک کرنے کیلئے اچک لیا جاتا ہے (Are ravaged)؟ کیا، باوجود اس کے، یہ باطل پر ایمان رکھتے ہیں اور اللہ کی نعمتوں کا کفران کرتے ہیں؟
</item><item>غور کرو کہ اس شخص سے بڑھ کر ظالم او رکون ہو گا جو اللہ پر بہتان باندھتا ہے یا جب اس کے پاس حق یعنی قرآنی مجید آتا ہے تو اس کا انکار کرتا ہے۔ کیا کافروں کیلئے جہنم میں کوئی رہنے کی جگہ نہیں؟ (یعنی یقینا ہے۔)
</item><item>یقینا جو لوگ ہمارے لئے، یعنی ہمارے نظام حیات کلی کیلئے سعی و جہد کرتے ہیں، ہم انہیں فلاح و فوز کی راہیں دکھائیں گے اور اس میں کوئی شک و شبہ نہیں کہ اللہ حسن عمل کرنے والوں کے ساتھ ہوتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف لام میم۔
</item><item>اہل روم مغلوب ہو گئے (Subdued)۔
</item><item>قریب کی سرزمین یا ملک میں، لیکن وہ مغلوب ہو جانے کے بعد۔
</item><item>چند 1سال کے اندر پھر غالب آ جائیں گے۔ پہلے بھی اللہ کے قانون تدبیری کے مطابق ہوا اور بعد میں بھی۔ (جس روز وہ غالب آئیں گے) مؤمن خوش ہو جائیں گے (اس لئے کہ اہل کتاب کو مشرکوں پر فتح حاصل ہو گی)۔ حواشی -1 بضع سنین: تین سے دس سال کی مدت کو کہتے ہیں۔
</item><item>اللہ کی مدد سے، اللہ تعالیٰ (اپنے قوانین مشیت و تدبیری کے مطابق) جسے چاہتا ہے فتح دیتا ہے اور وہ صاحب سطوت و غلبہ… بے انتہا درگزر کرنے اور رجوع برحمت کرنے والا ہے۔
</item><item> اللہ کا وعدہ ہی سچا وعدہ ہوتا ہے کیونکہ اللہ اپنے وعدے کے خلاف نہیں کرتا، لیکن اکثر بنی نوع انسان (Mankind) اس حقیقت کا علم الیقین نہیں رکھتے۔
</item><item>یہ لوگ دنیوی زندگی کے معروضی یا ظاہری حقائق کو جانتے ہیں، لیکن (اس کے زوج) اخروی زندگی سے بالکل غفل ہیں۔
</item><item> کیا یہ لوگ اپنی کل باطنی قوتوں کے ساتھ تفکر بالحق نہیں کرتے کہ اللہ تعالیٰ نے آسمانوں اور زمین میں اور ان کے درمیان جو کچھ پیدا کیا ہے، افادی و جمالیات اور غایتاتی اقدار کے ساتھ پیدا کیا ہے اور ایک مدت مقررہ تک کیلئے تخلیق کیا ہے۔ واقعہ یہ ہے کہ بنی نوع انسان میں سے اکثر لوگ اپنے رب سے ملاقات کرنے کے منکر ہیں۔
</item><item>کیا ان لوگوں نے کبھی دنیا میں سیاحت بالحق نہیں کی کہ وہ دیکھتے کہ ان سے پہلے جو لوگ تھے (لقاء الٰہی کی تکذیب کے سبب) ان کا انجام کیا ہوا؟ حالانکہ وہ قوت و طاقت میں ان سے کہیں زیادہ تھے اور انہوں نے اپنی سرزمین میں شاندار عمارتیں بنائیں اور انہوں نے زمین کو ان لوگوں کی بہ نسبت بہت زیادہ آباد کیا۔ لیکن جب ان کے پاس ان کے رسولُ واضح و محکم احکام لے کر آئے (تو انہوں نے ان کا انکار کیا، اللہ تعالیٰ نے اپنے قوانین مجازات و احترام آرزو کی رو سے انہیں ہلاک کر دیا)۔ حقیقت یہ ہے کہ ان پر ظلم کرنا اللہ سے بعید تھا، لیکن انہوں نے خود اپنے آپ پر ظلم کیا تھا۔
</item><item>پھر ان لوگوں کا حشر نہایت بھیانک اور غم انگیز ہوا جو اعمال سوء (Evil deeds) کرتے تھے، یعنی اللہ کے احکام کی قولاً و فعلاً تکذیب کرتے تھے اور ان کا مذاق اڑاتے تھے۔
</item><item>اے بنی نوع انسان! اللہ ہی خلق یعنی تمہاری تخلیق کرتا اور پھر اس کا اعادہ کرتا ہے، یعنی تخلیق کا سلسلہ جاری رکھتا ہے۔ پھر تم اسی کی طرف لوٹائے جائو گے۔
</item><item>اور جب وہ ساعت (=قیامت کی گھڑی) برپا ہو گی، اس دن مجرم سخت ناامید ہو جائیں گے۔
</item><item>اور ان کے ٹھہرائے ہوئے شریکوں میں سے کوئی ان کا شفیع یا سفارشی نہ ہو گا، نیز وہ اپنے شریکوں کے منکر ہو جائیں گے۔
</item><item>واقعہ یہ ہے کہ جس روز قیامت برپا ہو گی، لوگ الگ الگ فرقوں میں بٹ جائیں گے (Sundered)، مثلاً مؤمن و کافر، موحد و مشرک، متقی و فاجر وغیرہ وغیرہ۔
</item><item>لیکن وہ لوگ جو ایمان لائے تھے اور انہوں نے عدل و احسان، خیر و اصلاح اور انسانی حقوق کی پاسداری کی تھی، وہ لوگ باغ بہشت میں رکھے جائیں گے، جہان ان کے چہرے فرط مسرت سے دمک رہے ہوں گے۔
</item><item>(بخلاف اس کے) جن لوگوں نے کفر کیا اور ہماری آیات یعنی احکام و قوانین اور ہدایات و تعلیمات نیز آخرت کے دن کی ملاقات کو جھٹلایا، تو وہ (ہمارے قانون مجازات کے مطابق) ابدی عذاب میں رکھے جائیں گے۔
</item><item>لہٰذا اللہ کی تقدیس و تنزیہ کرو، شام کو بھی اور صبح کے وقت بھی۔
</item><item>صرف وہی تعریف و ستائش کا سزاوار وحقدر ہے، آسمانوں اور زمین میں بھی اور دن ڈھلے اور دوپہرے کے وقت بھی۔
</item><item>وہ مردے سے زندہ کو نکالتا ہے اور زندہ سے مردے کو نکالتا ہے اور اراضی کو اس کی موت کے بعد زندہ کرتا ہے، یعنی جب اراضی بنجر ہو جاتی ہے تو اللہ ہی اسے زرخیز بنا دیتا ہے۔ یاد رکھو! تم بھی اسی طرح موت کی حالت سے نکالے جائو گے۔
</item><item>غور کرو کہ اس کی اعجازی نشانیوں میں سے ایک یہ بھی ہے کہ اس نے تمہیں خشک مٹی (Dust) سے تخلیق، پھر امتداد وقت کے ساتھ تم بشر یا انسان بن گئے جو تمام دنیا میں پھیلتے جا رہے ہو۔
</item><item>اس کی اعجازی نشانیوں میں سے ایک نشانی یہ بھی ہے کہ اس نے تمہارے لئے تم ہی میں سے جوڑے (مرد کیلئے عورت اور عورت کیلئے مرد) پیدا کر دیئے، تاکہ اس کی وجہ سے تمہیں سکینت حاصل ہو اور تمہارے (یعنی متضاد جنسوںکے) درمیان محبت اور رحمت کے جذبات پیدا کر دے۔ اس نفسیاتی واقعیت میں بے شک ان لوگو کیلئے بڑی ہی (معرفت حقیقت کی) نشانیاں ہیں، جو غور و فکر کرنے والے ہیں۔
</item><item>اور آسمانوں اور زمین کی تخلیق اور تمہاری (یعنی افراد نسل انسانی کی) زبانوں اور رنگوں کا اختلاف نشانات قدرت میں سے ہے اور اس میں ہر زمانے اور ہر علاقے کے اہل علم و نظر کیلئے (معرفت کے) اعجازی نشانات ہیں۔
</item><item>اور اس کے اعجازی نشانات میں سے ایک یہ بھی ہے کہ تم رات اور دن کو سوتے ہو اور اس کے فضل یعنی اس کے رزق اور نعمتوں کو تلاش کرتے ہو۔ بلاشبہ ان باتوں میں ان لوگوں کیلئے، جو گوش حق نیوش رکھتے ہیں، اعجازی نشانیاں ہیں۔
</item><item>اور یہ بھی اس کی بصیرت افروز نشانیوں میں سے ہے کہ وہ تمہیں بجلی کی چمک دکھاتا ہے جو تمہارے لئے باعث خوف بھی ہے (کہ کہیں تمہیں جلا نہ دے) اور نوید امید بھی کہ بارش ہو گی۔ نیز وہ آسمان سے پانی برساتا ہے جس کے ذریعے وہ اراضی کو مردہ یا بنجر ہو جانے کے بعد زندہ کرتا ہے، یعنی زرخیز اور سرسبز و شاداب کرتا ہے۔ یقینا ان باتوں میں ان لوگوں کیلئے جو عقل سے کام لیتے ہیں معرفت کے نشان ہیں۔
</item><item>علاوہ ازیں، اس کی بصیرت افروز نشانیوں میں سے ایک نشانی یہ بھی ہے کہ آسمان اور زمین اس کے حکم سے قائم ہیں، نیز یہ بھی ہے کہ جب وہ تمہیں آواز دے کر پکارے گا کہ زمین2 سے نکل آئو تو تم فوراً نکل آئو گے۔ حواشی -2 من الارض سے مراد برزخ کی سرزمین ہے۔
</item><item>آسمانوں اور زمین میں جو بھی مخلوقات ہیں، اسی کی ملکیت ہیں اور سب کے سب اس کے تابع فرمان ہیں۔
</item><item>(حقیقت یہ ہے کہ) وہ اللہ ہی ہے جو موجودات کی تخلیق کی ابتداء کرتا ہے، پھر س کا اعادہ کرتا ہے، یعنی اس سلسلے کو جاری رکھتا ہے۔ ایسا کرنا اس کیلئے بہت آسان ہے۔ غور کرو کہ آسمانوں اور زمین میں اس کی شان سب سے افضل اور ارفع و اعلیٰ ہے اور وہ صاحب سطوت وغلبہ… انتہائی دانشمند اور کمال دانشمندی سے اپنے امور سرانجام دینے والا ہے،
</item><item>اللہ تعالیٰ تمہارے لئے تمہارے ہی متعلق ایک مثال بیان کرتا ہے۔ کیا تمہارے زیر دستوں میں سے کوئی تمہارا شریک ہے، اس مال و منال میں جو ہم نے تم کو دیا ہے؟ کیا وہ اور تم دونوں اس میں برابر کے مالک ہو؟ کیا تم ان کا ایسا ہی پاس کرتے ہو جیسا اپنے ہم نفسوں کا؟ ہم ایسے دلائل ان لوگوں کیلئے شرح و بس کے ساتھ بیان کرتے ہیں جو عقل سے کام لیتے ہیں۔
</item><item>لیکن جو لوگ اپنے آپ پر ظلم کرتے ہیں وہ عقل سے کام لینے کے بجائے بغیر جانے بوجھے اپنی خواہشات کی پیروی کرتے ہیں۔ جس شخص کو اللہ (اپنے قوانین احترام آرزو و مجازات کی بناء پر) راہ نہ دکھائے، اسے کون راہ راست پر لا سکتا ہے؟ اور کوئی اس کا مددگار بھی نہیں ہو سکتا۔
</item><item>اپنی توجہ سب سے ہٹا کر دین (فطرت و الٰہی) پر مرکوز کر دو۔ یہ اللہ کی فطرت (حسین) ہے، جس پر اس نے بنی نوع انسان کی تخلیق کی (یا فطرت بنائی ہے)، اللہ تعالیٰ کی بنائی ہوئی ساخت و تخلیق بدلی نہیں جا سکتی (یعنی اللہ کی خلقت کو کوئی تبدیل نہیں کر سکتا)۔ یہ درست اور قائم رہنے والا دین ہے، لیکن اکثر لوگ یہ حقیقت نہیں سمجھتے اور جانتے۔
</item><item>اسی (اللہ) سے رجوع کرنے والے بنو اور اس کا تقویٰ اختیار کرو، یعنی اس کی طلب و جستجو کرو اور اس کے قانون مجازات سے ڈرتے رہو اور صلوٰۃ (کا نظام) قائم کرو اور ان مشرکین میں سے نہ ہو جائو۔
</item><item>جنہوں نے اپنے دین کو مختلف فرقوں میں تقسیم کر دیا ہے اور الگ الگ گروہ بن گئے ہیں اور ہر گروہ کے پاس جو ہے، یعنی عقائد اور روایات اور فقہ وغیرہ وغیرہ کی کتب، وہ ان کی پر خوش ہیں۔
</item><item>اور جب لوگوں کو کوئی تکلیف پہنچتی ہے تو اپنے رب سے رجوع کرکے اسے پکارتے ہیں، لیکن جونہی وہ اپنے فضل و کرم سے انہیں نوازتا ہے تو ان میں سے ایک فرقہ اپنے رب کے ساتھ دوسروں کو شریک ٹھہرانے لگتا ہے۔
</item><item>تاکہ وہ، جو کچھ ہم نے انہیں عطا کیا ہے، اس کی ناشکری کریں، یعنی کفران نعمت کریں۔ مشرکو! کچھ عرصہ کیلئے فائدہ اٹھا لو۔ پھر اس کا مآل تم جلد دیکھ لو گے۔
</item><item>کیا ہم نے ان پر کوئی ایسی دلیل نازل کی ہے جو شہادت دیتی ہو اس شرک کی صداقت پر جو یہ کر رہے ہیں؟
</item><item>غور کرو، جب ہم لوگوں کو حسنات سے نوازتے ہیں تو وہ اس پر اترانے لگتے ہیں، لیکن جب ان کے اعمال سوء کی وجہ سے ان پر کوئی مصیبت آتی ہے تو جلد ہی یاسیت پسند (Pessimist) ہونے لگتے ہیں۔
</item><item>کیا یہ لوگ اس واقعیت میں غور و فکر نہیں کرتے کہ اللہ تعالیٰ (اپنے قانون مشیت و حکمت کے مطابق) جسے چاہتا ہے، اس کا رزق فراغ کر دیتا ہے اور جسے چاہتا ہے اسے محدود رزق دیتا ہے۔ اس واقعیت میں ان لوگوں کیلئے عبرت آموز نشان ہیں، جو ایمان لاتے ہیں۔
</item><item> اے انسان! اپنے نزدیک رشتہ داروں، محتاجوں اور مسافروں کو ان کا حق (معلوم) دو۔ ایسا کرنا ان لوگوں کیلئے باعث حسنہ ہے جو اللہ کی رضا کے طلبگار ہیں۔ دیکھو! یہی لوگ دنیوی و اخروی حسنہ حاصل کرنے میں کامیاب ہونے والے ہیں۔
</item><item>دیکھو! جو سود تم دیتے ہو، تاکہ لوگوں کے مال میں افزائش ہو، وہ اللہ کے نزدیک لوگوں کے مال میں ہرگز افزائش نہیں کرتا۔ برخلاف اس کے، جو زکوٰۃ تم اللہ کی خوشنودی حاصل کرنے کیلئے ادا کرتے ہو، یقینا وہی لوگ، قوم کے مال و دولت میں کئی گناہ اضافہ کرتےہیں (Increase maniflod)۔
</item><item>یہ اللہ ہے جس نے تمہاری تخلیق کی، پھر تمہیں رزق دیا، پھر وہی تمہیں موت دیتا ہے۔ بعد ازاں، وہ تمہیں دوبارہ زندہ کرے گا۔ کیا تمہیں خود ساختہ شریکوں میں سے کوئی ایسا ہے، جو ان امور میں سے کچھ کر سکے؟ جن ہستیوں کو وہ اللہ تعالیٰ کے معاون و سہیم قرار دیتے ہیں، وہ ان سے منزہ اور ماوراء ہے۔
</item><item>لوگوں کے اعمال سوء کے نتیجے میں، عالم آب و گل، یعنی زمین اور سمندر یا خشکی و تری، میں فساد رونما ہو گیا ہے (یعنی حیات انسانی کا توازن بگڑ گیا ہے اور اس میں برہمی و بے نظمی اور انتشار و پراگندگی کا ظہور ہو گیا ہے۔ اللہ نے اپنے قوانین تدبیری و مجازات کے مطابق ایسا اس لئے ہونے دیا) کہ ان کے بعض اعمال کا انہیں مزہ چکھائے، تاکہ وہ اللہ سے رجوع کریں، یعنی توبہ کریں۔
</item><item>(اے نبیؐ!) آپ ان لوگوں سے کہئے کہ زمین میں سیاحت بالحق کریں اور دیدۂ عبرت نگاہ سے دیکھیں کہ ان سے پہلے لوگوں کا کیا انجام ہوا، جن میں اکثریت مشرکوں (Idolaters) کی تھی۔
</item><item>لہٰذا اے بنی نوع انسان! اس سے پیشتر کہ اللہ تعالیٰ وہ دن لائے جو اٹل ہو گا، یعنی ٹالے نہیں ٹلے گا، تم اپنی توجہ مستقیم اور قائم و دائم رہنے والے دین (اللہ کے نظام حیات کلی) کی طرف مبذول رکھو، اس روز لوگ مختلف فرقوں میں بٹ جائیں گے (Sundered)۔
</item><item>جو لوگ کفر کرتے ہیں تو ان کا وبال کفر (Consequences of infidelity) انہیں پر ہو گا اور جو لوگ حسن عمل کرتے ہیں وہ اپنے لئے ہی سامان راحت و آسائش فراہم کرتے ہیں۔
</item><item>یہ سب کچھ اس لئے ہو گا تاکہ لوگوں کو جو ایمان لائے تھے اور انہوں نے عدل و احسان، خیر و اصلاح اور پاسداری حقوق انسانی کے امور سرانجام دیئے تھے، اپنے انعام و فضل کا صلہ دے۔ یاد رکھو! اللہ تعالیٰ یقینا کافروں کو پسند نہیں کرتا۔
</item><item>اور اس کے نشانات معرفت میں سے ایک یہ ہے کہ وہ ہوائوں کو نوید مسرت بنا کر بھیجتا ہے۔ وہ یہ سب کچھ اس لئے کرتا ہے تاکہ تمہیں اپنی حسنات سے نوازے اور تاکہ اسی کے حکم سے کشتیاں یا جہاز چلیں، تاکہ تم اس کے فضل، یعنی رزق کی طلب و جستجو کرو، نیز تاکہ تم اس کا شکر بجا لائو۔
</item><item> (اے رسولؐ!) واقعہ یہ ہے کہ آپ سے پہلے ہم نے کئی رسولؑ ان کی قوموں کی طرف بھیجے۔ وہ ان کے پاس واضح و محکم دلائل لے کر گئے۔ لیکن جن لوگوں نے ان کی تکذیب کی تو اس جرم کی پاداش میں ہم نے (اپنے قوانین مجازات و احترام آرزو کے مطابق) انہیں کیفر کردار تک پہنچایا اور مؤمنوں کی مدد کرنا ہم پر لازم تھا۔
</item><item>یہ اللہ تعالیٰ ہی ہے جو ہوائوں کو بھیجتا ہے اور وہ بادلوں کو چلاتی ہیں۔ پھر وہ بادلوں کو فضا میں (اپنے قانون مشیت و حکمت کے مطابق) جس طرح چاہتا ہے، پھیلا دیتا ہے۔ پھر وہ ان کو تہ بہ تہ کر دیتا ہے۔ پھر تم دیکھتے ہو کہ ان بادلوں کے بیج میں سے بارش کے قطرے گرنے لگتے ہیں۔ پھر اللہ جب اپنے جن بندوں پر بارش کو برسانا چاہتا ہے، ن پر برساتا ہے تو وہ خوش ہو جاتے ہیں۔
</item><item>اگر اس سے پہلے، یعنی ان پر بارش برسنے سے پہلے وہ مایوس ہو چکے تھے۔
</item><item>اے انسان! اللہ کی رحمت، یعنی فضل و کرم کے انداز دیکھ کہ وہ کس طرح اراضی کی موت کے بعد اسے زندہ کرتا ہے۔ وہ جو زمین کو زندہ کرتا ہے وہ یقینا (قیامت کے روز مردوں کو دوبارہ) زندہ کرے گا، کیونکہ وہ ہر شے اور اس کے کرنے پر قدرت کاملہ رکھنے والا ہے۔
</item><item>اگر ہم باد سموم یعنی زہریلی ہوا بھیجیں اور وہ دیکھیں کہ اس کے نتیجے میں ان کے کھیت زرد ہو گئے ہیں تو اس کے بعد بھی وہ کفر ہی کرتے رہیں گے۔
</item><item>لہٰذا اے نبیؐ! آپ مردوں3 کو کچھ نہیں سنا سکتے اور نہ ہی بہروں کو اپنی پکار سنا سکتے ہیں جب وہ منہ موڑے چلے جا رہے ہوں۔ حواشی -3 جو لوگ کلام الٰہی کو گوش حق نیوش سے نہیں سنتے، وہ حقیقت میں مردہ اور بہرے ہیں۔
</item><item>اسی طرح آپ اندھوں کو ان کی گمراہی سے نکال کر راہ راست پر نہیں لا سکتے۔ آپ تو صرف ان لوگوں کو سنا سکتے ہیں، جو ہمارے قوانین و احکام اور تعلیمات پر ایمان لاتے ہیں اور ہمارے آگے سر تسلیم خم کرتے ہیں۔
</item><item>اللہ (کی تخلیقی فعلیت پر غور کرو جو) تمہیں ایک کمزور مادے (مادہ منویہ) سے تخلیق کرتا ہے، پھر تمہارے ضعف کو قوت میں بدل دیتا ہے۔ بعد ازاں، قوت کو کمزوری اور بڑھاپے میں تبدیل کر دیتا ہے۔ وہ (اپنے قوانین طبیعی اور مشیت و حکمت کے مطابق) جو چاہتا ہے، پیدا کرتا ہے۔ صرف وہی علم کلی… قدرت کاملہ رکھنے والا ہے
</item><item>اور جس روز قیامت وقوع پذیر ہو گی، تو مجرم قسمیں کھا کھا کر کہیں گے کہ وہ عالم برزخ میں ایک ساعت سے زیادہ نہیں ٹھہرے۔ جس طرح وہ دن بہک جائیں گے، اسی طرح وہ دنیا کی زندگی میں بھی بہک گئے تھے۔
</item><item>بخلاف اس کے، جن لوگوں کو علم اور ایمان دیا گیا ہے، وہ کہیں گے: تم فرمان الٰہی کے مطابق، عالم برزخ میں قیامت کے دن تک ٹھہرے، یہی نشاۃ ثانیہ یا قیامت کا دن ہے، لیکن تم نے کبھی جاننے کی کوشش ہی نہیں کی۔
</item><item> چنانچہ اس روز ان لوگوں نے جنہوں نے اپنے آپ پر اور دوسروں پر ظلم کیا تھا، ان کی کوئی معذرت ان کے کسی کام نہیں آئے گی اور نہ انہیں اپنی سیآت کا ازالہ کرنے کا موقع ہی دیا جائے گا۔
</item><item>اصل یہ ہے کہ ہم نے بنی نوع انسان کیلئے اس قرآن (حکیم) میں ہر قسم کی مثالیں بیان کر دی ہیں؟ اور اگر آپ ان کے پاس کوئی اعجازی نشان لائیں تو کافر ضرور کہیں گے کہ تم اور تمہارے ساتھی عیار و دروغ گو (Tricksters) ہیں۔
</item><item>جس طرح اللہ (اپنے قانون مکافات عمل کے مطابق) ان کے دلوں پر مہر لگا دی ہے، اسی طرح وہ (اپنے اس قانون کے مطابق) ان تمام لوگوں کے دلوں پر مہر لگا دیتا، یعنی ان کے باطنی نظام کو معطل کر دیتا ہے، جو (قرآن کا) علم نہیں رکھتے۔
</item><item>لہٰذا (اے نبیؐ!) آپ حلم و بردباری اور استقامت و ثابت قدمی سے کام لیں، اللہ کا وعدہ یقینا سچا ہے اور لازماً پورا ہو کر رہے گا۔ ایسا نہ ہو کہ جو لوگ اہل یقین نہیں ہیں، آپ کے پائے استقلال کو ڈگمگا دیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف لام میم۔
</item><item>یہ اس کتاب کی آیات ہیں، جو کمال دانشمندی سے اپنے قوانین و احکام اور تعلیمات بیان کرتی اور ان پر عمل کرنا سکھاتی ہے۔
</item><item>عدل و احسان اور خیر و حسنہ کے کام کرنے والوں کیلئے (اللہ کی حسین و فطری راہ راست پر چلنے اور اس کی جنت قرۃ العین میں پہنچنے کا) ہدایت نامہ (Book of Instructions and Guidance) اور دنیوی و اخروی حسنہ کی موجب ہے۔
</item><item>محسن وہ ہیں جو صلوٰۃ (کا نظام) قائم کرتے (اور اس کے تقاضے پورے کرتے) ہیں۔ نیز (قرآن و سنت کے مطابق حکام کو) زکوٰۃ دیتے ہیں (تاکہ وہ اہل احتیاج اور ان کی مدد کریں جو اپنے مساوی حق پیداوار سے محروم ہیں)۔ وہ آخرت (قیامت، نشاۃ ثانیہ، روز حساب و جزا اور جنت و جہنم) پر بھی کامل یقین رکھتے ہیں۔
</item><item>یہی لوگ ہیں جو اپنے ہادی و مربی، مالک و آقا کے فضل سے صراط مستقیم پر ہیں اور آتش خوف و حزن سے نجات، نیز نشوونما پانے اور دنیوی و اخروی حسنہ حاصل کرنے والے ہیں۔
</item><item>اور بنی نوع انسان میں سے کچھ لوگ ایسے بھی ہیں جو فضول باتوں کو ان کی حقیقت معلوم کئے بغیر لے لیتے ہیں اور لوگوں کو اللہ کے راستے (صراط مستقیم) سے گمراہ کرتے ہیں اور ان آیات کا مذاق اڑاتے ہیں۔ یہی وہ لوگ ہیں جن کو (اللہ تعالیٰ کے قانون مکافات عمل کے مطابق) ذلیل و رسوا کرنے والا عذاب دیا جائے گا۔
</item><item>اور جب انہیں ہمارے قوانین و احکام اور تعلیمات پڑھ کر سنائے جاتے ہیں، تو وہ تکبر، یعنی نخوت و غرور کے ساتھ، منہ پھیر لیتے ہیں، گویا انہوں نےسنا ہی نہیں، جیسے وہ کانوں سے بہرے ہیں۔ ان کو اذیت ناک عذاب کی وعیددے دو۔
</item><item>لیکن وہ لوگ جو ایمان لاتے ہیں اور عدل و احسان، خیز و حسنہ اور صلاح و پاسداری حقوق انسانی کے کام کرتے ہیں، ان کیلئے حسین نعمتوں کے بہشت ہیں۔
</item><item> وہ ان میں ہمیشہ زندگی کریں گے۔ یہ اللہ کا وعدہ ہے جو سچا اور لازماً پورا ہونے والا ہے اور وہ صاحب سطوت و غلبہ… نہایت دانشمند اور کمال دانشمندی سے اپنے امور سرانجام دینے والا ہے۔
</item><item>اس نے آسمانوں کو بغیر ستونوں کے تخلیق کیا اور قائم رکھا ہے، جیسا کہ تم دیکھتے ہو۔ نیز اس نے زمین میں پہاڑ گاڑ رکھے ہیں تاکہ وہ تمہیں متزلزل نہ کریں۔ نیز اس نے زمین میں ہر قسم کے جانور پھیلا رکھے ہیں۔ علاوہ ازیں، ہم آسمان یا بادلوں سے پانی برساتے ہیں اور زمین میں ہر قسم کی خوشنما و خوشگوار نباتات کے جوڑے پیدا کرتے ہیں۔
</item><item>یہ تو اللہ کی تخلیق ہے، اب مجھے دکھائو کہ اللہ کے سوا دوسروں نے کیا پیدا کیا ہے (جن کی تم عبادت کرتے ہو)۔ بلکہ یہ مشرک اور اپنے آپ پر ظلم کرنے والے صاف گمراہی میں مبتلا ہیں۔
</item><item>ہم نے لقمنؑ کو حکمت عطا کی تھی، یعنی حیات طیبہ بسر کرنا سیکھایا تھا، تاکہ وہ اللہ تعالیٰ کا شکر بجا لائے۔ دیکھو! جو شخص شکر ادا کرتا ہے، وہ اپنے نفس (کی نشوونما اور فلاح) کیلئے کرتا ہے اور جو کفران نعمت (=ناقدری) کرتا ہے، تو اللہ بے نیاز… بذاتہ محمود ہے (اسے کسی کی حمد کی حاجت نہیں)۔
</item><item>اور جب لقمنؑ اپنے بیٹے کو وعظ کر رہا تھا، تو اس نے کہا: اے میرے (پیارے) بیٹے! اللہ کے ساتھ کسی کو شریک یعنی معاون و سہیم نہ کرنا۔ اصل یہ ہے کہ شرک (ایسا) بڑا جرم ہے (جو ناقابل معافی ہے)
</item><item>دیکھو! ہم نے انسان کو اپنے الدین کے ساتھ (مالی تعاون و حسن سلوک کرنے کا) تاکیدی حکم دیا ہے۔ اس کی ماں اسے اپنے شکم میں تکلیف و نقاہت کے ساتھ اٹھائے رکھتی ہے (پھر وہ اس کو دودھ پلاتی ہے اور آخر کار) دو برس میں اس کا دودھ چھڑانا ہوتا ہے۔ (اے انسان!) ہم نے تجھے اپنے والدین کے ساتھ احسان کرنے کا اس لئے حکم دیا ہے تاکہ تو میرا اور اپنے والدین کا شکر بجا لائے۔ بالآخر تم کو میری ہی طرف لوٹ کر آنا ہے۔
</item><item>لیکن یہ بات یاد رکھنا کہ اگر وہ تجھے مجبور کریں کہ تو میرے ساتھ ان خود ساختہ معبودوں کو شریک، یعنی معاون و سہیم ٹھہرا، جن کی حقیقت کا تجھے علم نہیں، تو ان کا کہنا نہ مان یعنی اطاعت نہ کر۔ لیکن دنیا میں ان کے ساتھ احسان اور حسین طریقے سے زندگی بسر کر۔ صرف اس شخص کی روش زندگی اختیار کرو جو میری طرف رجوع کرتا ہے۔ بالآخر تم نے میری ہی طرف لوٹ کر آنا ہے، پھر میں تمہیں بتائوں گا جو کچھ تم کرتے رہے ہو۔
</item><item>اے میرے (پیارے) بیٹے! (بالفرض) اگر کوئی عمل رائی کے دانے جیسا بھی باریک یا معمولی ہو اور کسی چٹان کے اندر ہو یا آسمانوں میں ہو، اللہ اس کو اجر دینے کیلئے باہر نکال لائے گا۔ بلاشبہ اللہ تعالیٰ باریک بین… کل معلومات رکھنے والا ہے۔
</item><item>اے میرے (پیارے) بیٹے! صلوٰۃ کو (اس کے تمام فرائض اور تقاضوں کے ساتھ) قائم رکھنا اور فطری و حسین باتوں کی تلقین کرتے رہنا، لیکن غیر فطری اور غیر قرآنی باتوں سے منع کرتے رہنا اور اس سلسلے میں جو مصائب تم پر ٹوٹیں، انہیں احسن طریقے سے برداشت کرنا۔ یہ بلاشبہ بڑی ہمت و عزیمت کے کام ہیں۔
</item><item>دیکھنا (کہیں نخوت و غرور سے) لوگوں سے منہ موڑنا اور نہ زمین پر اکڑ اکڑ کر چلنا۔ یاد رکھنا کہ اللہ تعالیٰ کسی شیخی خورے اور فخر کرنے والے کو پسند نہیں کرتا۔
</item><item>نیز اپنی چال میں میانہ روی اختیار کرنا اور اپنی آواز میں نرمی پیدا کرنا، بے شک سب آوازوں میں سے زیادہ ناگوار گدھے کی آواز ہے۔
</item><item>اے افراد نسل انسان! کیا تم اس واقعیت میں غور نہیں کرتے کہ اللہ تعالیٰ نے ان تمام چیزوں کوجو آسمانوں اور زمین میں ہیں، تمہاری خدمت میں لگا رکھا ہے اور اپنی ظاہری و باطنی نعمتیں تم پر پوری کر دی ہیں۔ پھر بھی بنی نوع انسان میں سے کچھ لوگ اللہ کی ذات و صفات کے متعلق علم، برہان قاطع اور روشنی دینے والی کتاب کے بغیر جھگڑا کرتے رہتے ہیں۔
</item><item>اور جب ان سے کہا جاتا ہے کہ جو کچھ اللہ نے نازل کیا ہے، اس کی پیروی کرو تو جواب دیتے ہیں: ہم اس چیز کی پیروی کرتے ہیں جس کی پیروی کرتے ہم نے اپنے آبائو اجداد کو پایا ہے (لیکن کیا وہ اس کی پیروی کئے جائیں گے) اگرچہ اس طرح شیطان انہیں جہنم کے عذاب کی طرف بلا رہا ہو؟
</item><item> اصل یہ ہے کہ جو لوگ اللہ کے حضور اپنا سر تسلیم خم کر دیتے ہیں اور وہ حسن عمل کرنے والے ہوتے ہیں، تو وہ ایک مضبوط سہارے کو تھام لیتے ہیں۔ یاد رکھو! تمام قضیوں یا باتوں کا آخری فیصلہ کرنے کا اختیار صرف اللہ تعالیٰ ہی کو ہے۔
</item><item>دیکھئے! جو لوگ اسلام لانے کا انکار کرتے ہیں تو اے رسولؐ! آپ ان کے کفر کی وجہ سے رنجیدہ خاطر نہ ہوں۔ انہیں آخر کار ہماری طرف ہی لوٹ کر آنا ہے، پھر اس وقت انہیں ان کے اعمال کی حقیقت سے لازماً آگاہ کر دیں گے۔ حقیقت یہ ہے کہ اللہ انسان کے باطن کے سب اسرار کو بتمام و کمال جانے والا ہے۔
</item><item>ہم انہیں ،یعنی کافروں کوتھوڑی مدت کیلئے استفادہ کرنے دیں گے، پھر انہیں شدید عذاب کی طرف بے بس کرکے لے جائیں گے۔
</item><item>اگر تم ان سے سوال کرو کہ کس نے آسمانوں اور زمین کو تخلیق کیا ہے تو وہ کہیں گے: اللہ نے، کہو: تمام تعریف و ستائش کا سزا وار و حقدار صرف اللہ ہی ہے، لیکن ان میں سے اکثر اس حقیقت سے نا آشنا ہیں۔
</item><item>جو کچھ آسمانوں اور زمین ہے، اللہ کی ملکیت ہے۔ بلاشبہ اللہ ہی کسی چیز اور تعریف و ستائش کا محتاج نہیں۔ وہ ان سے بے نیاز… اپنی ذات میں ستودہ صفات و محمود ہے۔
</item><item>اگر زمین کے تمام درخت قلم بن جائیں اور تمام سمندر ان کیلئے روشنائی بن جائیں، پھر ان کے ختم ہو جانے کے بعد سات اور سمندر اس میں مل جائیں تو اللہ کی باتیں ختم نہیں ہو ںگی۔ بلاشبہ اللہ صاحب سطوت و غلبہ۔ بے انتہا دانشمند اور کمال دانشمندی سے اپنے امور سرانجام دینے والا ہے۔
</item><item>تم سب کو تخلیق کرنا اور سب کو (بروز قیامت دوبارہ) زندہ کرکے اٹھانا گویا ایک نفس (کے پیدا اور دوبارہ زندہ کرکے اٹھانے) جیسا ہے۔ یقینا اللہ سب کچھ سننے والا… سب کچھ دیکھنے اور جاننے والا ہے۔
</item><item>اے انسان! کیا تو غور نہیں کرتا کہ اللہ ہی رات کو دن میں داخل کرتا ہے اور دن کو رات میں داخل کرتا ہے اور اسی نے سورج اور چاند کو ایک نظام میں جکڑ رکھا ہے۔ ان میں سے ہر ایک، ایک مدت معینہ کیلئے اپنے مدار پر چل رہا ہے۔ بلاشبہ اللہ جو کچھ تم کرتے ہو، اس سے پوری طرح آگاہ ہے۔
</item><item>یہ اعجازی تخلیقی فعلیت اس واقعیت پر شاہد ہے کہ ایک اللہ ہی فقط حق بالذات اور قائم و دائم رہنے والا ہے، لیکن اس کے سوا جن کو وہ پکارتے ہیں، اسم بے مسمی اور خیالی ہستیاں ہیں۔ بلاشبہ صرف اللہ ہی ہے جو رفیع المرتبت (Sublime)… سب سے بڑا (The Great) ہے۔
</item><item>اے انسان! کیا تو غور نہیں کرتا کہ جہاز سمندر میں اللہ کے فضل سے چلتے ہیں، تاکہ وہ تمہیں بعض بصیرت افروز نشانیاں دکھائے۔ اس بات میں ان لوگوں کیلئے بصیرت افروز نشانیاں ہیں جو بحری خطرات میں ہمت اور ثابت قدمی سے کام لیتے ہیں اور (اللہ تعالیٰ کی نعمتوں کا) شکر ادا کرتے ہیں۔
</item><item>جب لہریں اہل جہاز کو سائبانوں کی طرح ڈھانپ لیتی ہیں تو وہ اپنے ایمان کو ہر طرح کے شرک سے پاک و منزہ کرکے اللہ کو پکارتے ہیں، لیکن جونہی وہ انہیں نجات دے کر خشکی پر لے آتا ہے تو ان میں سے بعض انصاف یعنی توحید پر قائم رہتے ہیں۔ واقعہ یہ ہے کہ ہماری آیات کا انکار وہی لوگ کرتے ہیں جو عہد شکن اور ناشکر گزار ہوتے ہیں۔
</item><item>اے بنی نوع انسان! اپنے پروردگار و مالک کے قرب و رضوان کی طلب و جستجو کرتے رہو اور اس روز سے خوف کھائو جس میں کوئی باپ، نہ اپنے بیٹے کچھ کام آ سکے گا اور نہ بیٹا اپنے باپ کے۔ بلاشبہ اللہ کا وعدہ سچا اور پورا ہو کر رہنے والا ہے، لہٰذا دنیا کی زندگی تمہیں دھوکے میں نہ ڈالے اور نہ شیطان ہی تمہیں اللہ سے بہکا دے۔
</item><item>اصل یہ ہے کہ قیامت کی گھڑی کا علم صرف اللہ ہی کو ہے۔ وہی بارش برساتا ہے اور وہ جانتا ہے کہ مائوں کے رحموں (Wombs) میں کیا پرورش پا رہا ہے، صالح جنین (Embryo) ہے یا غیر صالح؟ لیکن کوئی شخص نہیں جانتا کہ کل وہ کیا کام یا حاصل کرے گا اور کوئی متنفس نہیں جانتا کہ کس جگہ اس کی موت آئے گی؟ لیکن اللہ علم کلی۔ کل معلومات رکھنے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الف لا میم۔
</item><item>اس میں قطعاً شک و اضطراب کی گنجائش نہیں کہ یہ کتاب (=قرآن) تمام جہانوں کے پروردگار نے نازل کی ہے۔
</item><item>کیا یہ کہتے ہیں کہ اسے رسولؑ نے اپنے جی سے بنا لیا ہے، بلکہ (واقعہ یہ ہے کہ) وہ آپؐ کے پروردگار کی طرف سے حق، یعنی سچی اور بامقصد بھی ہے، نیز اسے ثبات و دوام بھی حاصل ہے، تاکہ اس سے اس قوم کو متنبہ کرے جس کے پاس اس سے پہلے کوئی متنبہ کرنے والا نہیں آیا، تاکہ وہ ہدایت یا راہ راست پائیں۔
</item><item>یہ اللہ ہی ہے جس نے آسمانوں اور زمین کو اور جو ان کے درمیان ہے چھے ادوار میں تخلیق کیا، پھر وہ اپنے تخت فرمانروائی پہ متمکن ہوا۔ (یاد رکھو!) اس کے سوا تمہارا نہ کوئی دوست اور سرپرست و کار ساز ہے اور نہ شفیع یعنی سفارش کرنے والا۔ کیا تم اس واقعیت پر غورکرکے اسے سمجھو گے نہیں؟
</item><item>وہی آسمان سے زمین تک سارے امور کو حکیمانہ انداز میں سر انجام دیتا ہے۔ پھر یہ تمام امور (اس کے فیصلے کیلئے) اس کی طرف لوٹیں گے، یعنی اس کے حضور پیش (Refer) کئے جائیں گے، ایک ایسے دن میں جس کی مقدار تمہاری گنتی کے مطابق ایک ہزار سال کے برابر ہے۔
</item><item>وہ مدبر الامور بھی ہے، ظاہر و باطن کو جاننے والا بھی ہے۔ صاحب سطوت و غلبہ… بے انتہا لطف و کرم نے، درگزر کرنے اور رجوع برحمت کرنے والا ہے۔
</item><item>وہی ہے جس نے جو شے بھی تخلیق کی، اسے حسین و کامل بنایا۔ اس نے انسان کی تخلیق کی شروعات گیلی مٹی (Clay) سے کی۔
</item><item>پھر اس کی نسل کو حقیر پانی کے جوہر سے چلایا۔
</item><item>پھر (اس کے عناصر ترکیبی میں) مطابقت، ماسبت اور ہم آہنگی حد کمال تک پیدا کرکے اسے موزوں طریقے سے مکمل کیا اور پھر اپنی روح یعنی اپنی قوتوں کا جوہر اس میں پھونکا اور تمہارے لئے سننے اور دیکھنے کیلئے حواس اور قلب بنائے۔ تم شکر بھی کرتے ہو تو بہت تھوڑا (ان نعمتوں سے پورا فائدہ نہیں اٹھاتے ہو)۔
</item><item>اور (منکران آخرت) کہتے ہیں: جب ہم زمین میں معدوم ہو جائیں گے تو کیا ہم پھر نئے سرے سے پیدا کئے جائیں گے۔ اصل یہ ہے کہ وہ (قیامت کے روز) اپنے رب کی ملاقات کے منکر ہیں۔
</item><item>(اے رسولؐ!) ان سے کہو: موت کا وہ فرشتہ جو تم پر مقرر کیا گیا ہے، تمہیں وفات دے گا، پھر تم اپنے رب کی طرف لوٹائے جائو گے۔
</item><item>کاش تو (وہ روح فرسا نظارہ) دیکھے، جس وقت یہ مجرم سر جھکائے اپنے رب کے حضور کھڑے ہوں گے۔ (اس وقت یہ کہہ رہے ہوں گے) اے ہمارے رب! ہم نے اچھی طرح دیکھ لیا اور سن لیا، اب ہمیں واپس (دنیا میں) بھیج دے، تاکہ ہم عدل و احسان، توحید و حسنہ اور صلح و پاسداری حقوق کے کام کریں۔ اب ہمیں پختہ یقین ہو گیا ہے۔
</item><item>(انہیں جواب ملے گا:) اور اگر ہم (اپنے قانون مشیت و حکمت کے مطابق) چاہتے تو پہلے ہی نفس یعنی شخص کو ہدایت دے دیتے، مگر میری وہ بات پوری ہو گئی جو میں نے کہی تھی کہ میں (اپنے قوانین مجازات و عدل کے مطابق) جہنم کو جنوں اور انسانوں، سب سے بھر دوں گا۔
</item><item>پس اب چکھو مزا اپنی اس بات کا کہ تم نے اس روز (قیامت) کی ملاقات کو بھلا دیا تھا۔ اب ہم بھی تمہیں فراموش کر دیں گے۔ اب اپنے اعمال (سوء) کی پاداش میں عذاب ابدی کا مزہ چکھو۔
</item><item> اصل یہ ہے کہ ہماری آیات یعنی قوانین و احکام اور تعلیمات کو وہی لوگ تسلیم بالیقین کرتے ہیں کہ جب ان کے ذریعے نصیحت کی جاتی ہے تو وہ سر بسجود ہو جاتے ہیں، یعنی اللہ کے حضور سر تسلیم خم کر دیتے ہیں اور پنے رب کی تعریف و ستائش کے ساتھ اس کی تنزیہ کرتے ہیں اور اپنی بڑائی میں اس سے اعراض نہیں کرتے۔
</item><item>ان کے پہلو بستروں سے الگ رہتے ہیں اور وہ اپنے رب کو (اس کے قانون مکافات عمل کا خوف کھاتے ہوئے اور اس کے قانون انعام و فضل کی امید رکھتے ہوئے) پکارتے رہتے ہیں۔ نیز جو کچھ ہم نے ان کو دیا ہے، (وہ ہماری راہ میں) اس میں سے خرچ کرتے ہیں۔
</item><item>نوع انسانی میں سے کوئی متنفس نہیں جانتا کہ کون سی چیز جو قرۃ العین یا آنکھوں کی ٹھنڈک (The fascinating and blissful coolness) ہے ان کیلئے چھپا کر رکھی ہوئی ہے (یعنی جنت)۔ یہ جزا ہے ان اعمال (حسنہ) کی، جو وہ (دنیا میں) کرتے ہیں)۔
</item><item>تو کیا مؤمنوں سے وہی سلوک ہو گا، جو نافرمانوں سے ہو گا؟ (یعنی ایسا کبھی نہیں ہو گا، اس لئے کہ) وہ دونوں (حسن عمل کے لحاظ سے) برابر نہیںہو سکتے۔
</item><item>(لیکن) جو لوگ ایمان لائے اور انہوں نے عدل و احسان، خیر و حسنہ اور پاسداری حقوق انسانی کے کام کئے، تو ان کیلئے ابدی باغات بہشت ہیں۔ یہ ضیافت ہے ان کے اعمال کے جزا کی جو وہ (دنیا میں) کرتے رہے ہیں۔
</item><item> اور (بخلاف اس کے) جنہوں نے نافرمانی کی روش اختیار کی تو ان کا ٹھکانہ دوزخ ہے۔ جب کبھی وہ اس سے نکلنا چاہیں گے، تو اس میں واپس دھکیل دیئے جائیں گے اور ان سے کہا جائے گا کہ اب آتش جہنم کے عذاب کے مزے لو، جسے تم جھٹلایا کرتے تھے۔
</item><item>ہم انہیں (قیامت کے) بڑے عذاب سے پہلے (عذاب دنیا کا) مزہ بھی ضرور بالضرور چکھائیں گے، تاکہ وہ (پشیمان ہو کر توبہ و انابت کیلئے) ہماری طرف رجوع کریں۔
</item><item>سوچو اس شخص سے زیادہ ظالم کون ہو گا، جس کے سامنے اس کے رب کی آیات یعنی قوانین و احکام اور تعلیمات بیان کئے جائیں تو وہ ان سے منہ موڑ لے۔ واقعہ یہ ہے کہ ہم (اپنے قانون مجازات کے مطابق) انہیں ضرور کیفر کردار کو پہنچائیں گے۔
</item><item>اصل یہ ہے کہ ہم نے موسیٰؑ کو اپنی کتاب دی تھی اور اسے بنی اسرائیل کیلئے ذریعۂ ہدایات بنایا تھا۔ لہٰذا (اے انسان!) تو اس کے، یعنی اللہ کے حضور پیش ہونے میں کوئی شک نہ کرنا۔
</item><item>جب تک بنی اسرائیل اپنے دین پر قائم رہے اور ہمارے قوانین و احکام اور تعلیمات و ہدایت پر پختہ یقین رکھتے رہے، ہم نے ان میں سے ایسے امام یعنی پیشوا بنائے جو ہمارے احکام کے مطابق راہ راست دکھاتے تھے۔
</item><item>قیامت کے روز تیرا رب یقینا مؤمنوں اور کافروں کے درمیان ان تمام اعتقادات و نظریات کا فیصلہ کر دے گا جن کے بارے میں وہ آپس میں اختلاف کرتے تھے۔
</item><item>کیا انہیں اس واقعیت سے کوئی ہدایت نہیں ملتی کہ ان سے پہلے ہم نے (اپنے قوانین مجازات و تعجیل و امہال کے مطابق) کئی قوموں کو ہلاک کر دیا، جن کے مقامات سکونت (Dwelling places) میں یہ چلتے پھرتے ہیں۔ ان تمام واقعات میں (عبرت انگیز) نشانیاں ہیں۔ تو کیا وہ گوش حق نیوش سے سنیں گے نہیں؟
</item><item>کیا وہ دیکھتے نہیں (اور اس واقعیت میں غور نہیں کرتے) کہ ہم بنجر زمین کی طرف پانی کو کھینچ کر لے جاتے ہیں۔ پھر ہم اس کے ذریعے کھیتی اگاتے ہیں، جس میں سے ان کے مویشی بھی چرتے ہیں اور وہ خود بھی غذا حاصل کرتے ہیں۔ وہ کیوں دیدۂ عبرت نگاہ سے دیکھتے نہیں؟
</item><item>دیکھو! یہ لوگ پوچھتے ہیں کہ فیصلے کا دن کب آئے گا، اگر تم اپنے وعدے میں سچے ہو (ہمیں کچھ بتائو تو سہی)۔
</item><item>(اے رسولؐ!) انہیں بتا دیجئے کہ فیصلے کے دن کافروں کو ان کا ایمان لانا کچھ بھی فائدہ نہ دے گا اور نہ انہیں مہلت ہی دی جائے گی۔
</item><item>لہٰذا (اے رسولؐ!) آپ ان سے احتراز کریں اور انتظار کریں، بے شک وہ بھی (آپ کے انجام کے) منتظر ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے نبیؐ! اللہ کی طلب و جستجو کرو اور اس (کے قوانین) سے ڈرتے رہو اور اسلام کے منکروں کی باتوں کو خاطر میں نہ لائو۔ یقینا اللہ علم کلی رکھنے والا۔ دانائے کل اور کمال دانشمندی سے اپنے امور سرانجام دینے والا ہے۔
</item><item>اور آپ کے رب کی طرف سے جو احکام آپ پر بذریعہ وحی نازل ہوتے ہیں، ان پر عمل کرتے رہیں۔ بیشک اللہ آپ کے سب اعمال کی مکمل معلومات رکھنے والا ہے۔
</item><item>ہر حال میں اللہ (کی نصرت) پر بھروسہ رکھو، کیونکہ صرف اللہ ہی آپ کی کار سازی کیلئے کافی ہے۔
</item><item>اللہ نے کسی آدمی کے سینے میں دو دل نہیں رکھے۔ اے اہل عرب! تم اپنی جن بیویوں کو اپنی ماں کہہ کر چھوڑ دیتے ہو، اللہ انہیں تمہاری مائیں قرار نہیں دیتا اور نہ تمہارے لے پالکوں یا منہ بولے بیٹوں کو تمہارے بیٹے قرار دیتا ہے۔ یہ سب تمہاری منہ کی باتیں ہیں، لیکن اللہ سچی اور پائیدار بات کہتا ہے اور وہی راہ راست دکھاتا ہے۔
</item><item>اپنے منہ بولے بیٹوں کو ان کے اصلی باپوں کی طرف منسوب کرو، یعنی انہیں ان کے حقیقی باپوں کی نسبت سے پکارو۔ اللہ کے نزدیک یہ زیادہ عدل و انصاف کی بات ہے۔ اگر تمہیں معلوم نہ ہو کہ ان کے باپ کون ہیں تو وہ تمہارے دینی بھائی اور دوست ہیں۔ اگر تم اس میں سہواً غلطی کر جائو تو تم پر کوئی گناہ نہیں، لیکن جو غلطیاں تم دل سے عمداً کرو گے (وہ قابل مواخذہ ہوں گی)۔ اللہ سیآت محو کرنے والا اور ان سے بچانے والا… بے حد ترس کھانے، درگزر کرنے اور رجوع برحمت کرنے والا ہے۔
</item><item>بلاشبہ نبیؐ (آخر الزماں) مؤمنوں کیلئے ان کے جسم و جان پر فوقیت اور فضیلت رکھتے ہیں اور آپؐ کی بیویاں ان کی مائیں ہیں۔ مگر کتاب اللہ کی رو سے عام مؤمنین (مہاجرین کی بہ نسبت اعزہ و اقارب ایک دوسرے کے زیادہ حقدار ہیں، البتہ اپنے دوستوں کے ساتھ اپنی زندگی میں احسان یا خیر و حسنہ کرنا چاہو تو کر سکتے ہو کہ یہ حکم کتاب الٰہی یعنی قرآن مجید میں لکھ دیا گیا ہے۔
</item><item>(اے رسولؐ!) اصل یہ ہے کہ ہم نے سب نبیوںؑ سے عہد (Covenant) لیا تھا اور یہ عہد ہم نے آپ سے بھی لیا تھا، نوحؑ سے بھی لیا اور ابراہیمؑ اور موسیٰؑ اور عیسیٰؑ ابن مریمؑ سے بھی لیا تھا، ہم نے سب نبیوںؑ سے پختہ عہد 1 لیا تھا۔ حواشی -1 عہد یہ تھا کہ وہ اللہ تعالیٰ کے قوانین و احکام اور تعلیمات و حدود پر خود بھی عمل کریں گے اور لوگوں کو بھی اس پر عمل کرنے کی دعوت دیں گے۔
</item><item>تاکہ وہ ان پیغمبروںؑ سے جنہوں نے اپنا عہد احسن و اکمل طریقے سے نبھایا، دریافت کرے کہ آیا لوگوں نے ان کی سچی باتوں کو قبول کیا تھا، جہاں تک کافروں یعنی منکران حق کا تعلق ہے، اللہ تعالیٰ نے (اپنے قانون مجازات کے مطابق) ان کیلئے اذیت ناک عذاب تیار کر رکھاہے۔
</item><item>اے لوگو جو ایمان لائے ہو! اللہ تعالیٰ کے اس احسان کو یاد کرو جو اس نے تم پر اس وقت کیا جب دشمنوں کے لشکر تم پر چڑھ آئے تھے، تو اس نے ان پر ایک سخت آندھی بھیجی اور (تمہاری حوصلہ افزائی کیلئے) ایسے لشکر بھیجے جو تمہیں دکھائی نہیں دیتے تھے اور اللہ تعالیٰ سب کچھ دیکھ رہا تھا جو تم دشمنوں کے مقابلے کیلئے کر رہے تھے۔
</item><item>(اس کے اس احسان کو بھی یاد کرو) جب اس نے تم پر اس وقت کیا جب دشمن تم پر اوپر سے بھی اور نیچے سے بھی آئے، جب تمہاری آنکھیں پھٹی کی پھٹی رہ گئی تھیں اور کلیجے منہ کو آ گئے تھے اور تم اللہ کے متعلق طرح طرح کے گمان کرنے لگے تھے۔
</item><item>اس وقت مؤمن سخت آزمائش میں ڈالے گئے اور پوری طرح جھنجھوڑے گئے۔
</item><item>اس وقت منافق اور وہلوگ جن کے دلوں میں روگ تھا، کہہ رہے تھے کہ اللہ اور اس کے رسولؐ نے ہم سے جو وعدہ کیا تھا وہ محض دھوکہ تھا۔
</item><item>چنانچہ اس وقت ان میں سے ایک گروہ کہہ رہا تھا: اے اہل یثرب! تمہارے لئے کوئی جائے پناہ نہیں، بہتر یہی ہے کہ اپنے گھروں کو لوٹ جائو اور ان میں سے ایک گروہ نبیؐ سے اجازت مانگ رہا تھا اور وہ کہہ رہے تھے کہ ہمارے گھر خالی پڑے ہیں، یعنی غیر محفوظ ہیں، لیکن وہ خالی نہیں پڑے تھے، وہ تو محض بھاگنے کے بہانے بنا رہے تھے۔
</item><item>اس وقت اگر دشمن ان پر چاروں طرف سے حملہ آور ہو جاتا اور ان سے غداری کا مطالبہ کرتا تو وہ اسے قبول کر لیتے اور اسے قبول کرنے میں کچھ بھی توقف نہ کرتے۔
</item><item>حالانکہ اس سے پہلے یہ لوگ اللہ سے عہد کر چکے تھے کہ وہ دشمن کو پیٹھ نہیں دکھائیں گے۔ یاد رکھو! اللہ سے کئے ہوئے وعدے کا مواخذہ ضرور ہو گا۔
</item><item>انہیں اس حقیقت سے آگاہ کر دو کہ اگر تم موت یا قتل سے بھاگ رہے ہو تو تمہارا یہ فرار تمہارے کسی کام نہیں آئے گا، اس صورت میں تم بہت ہی کم فائدہ اٹھائو گے۔
</item><item>انہیں یہ بتا دو کہ اگر اللہ تمہیں (اپنے قوانین کے مطابق) غم و الم پہنچانا چاہے تو کون تمہیں اس سے بچا سکتا ہے اور اگر وہ تمہیں حسنہ سے نوازنا چاہے تو کون اسے روک سکتا ہے۔ یاد رکھیں کہ اللہ کے سوا وہ کسی کو اپنا دوست پائیں گے نہ مددگار۔
</item><item>اللہ تعالیٰ تم لوگوں میں سے ان کو خوب جانتا ہے جو لوگوں کو رسولؐ سے برگشتہ کرتے ہیں اور اپنے بھائی بندوں سے کہتے ہیں: ہمارے پاس آ جائے اور وہ لڑائی میں برائے نام حصہ لیتے ہیں۔
</item><item>وہ تمہاری مدد کرنے میں بخل کرتے ہیں۔ جب ان پر خوف طاری ہوتا ہے تو آپ دیکھیں گے کہ وہ آپ کی طرف آشفتہ نگاہوں سے تکتے ہیں (They cast perplexed glances at you) جیسے ان پر موت کی غشی طاری ہو رہی ہو۔ پھر جب ان سے خوف جاتا رہتا ہے تو وہ چرب زبانی کے ساتھ آپ سے مال غنیمت کا مطالبہ کرتے ہیں۔ اصل یہ ہے کہ یہ لوگ کبھی ایمان لائے ہی نہ تھے۔ اس کے نتیجے میں، اللہ نے (اپنے قوانین احترام آرزو و مجازات کے مطابق) ان کے اعمال برباد کر دیئے اور ایسا کرنا اللہ کیلئے بہت آسان ہے۔
</item><item>وہ خوف کے مارے یہ خیال کرتے ہیں کہ دشمن کے لشکر ابھی نہیں گئے۔ اگرا یسا ہوا کہ ان کے لشکر واپس آ جائیں تو یہ خواہش کریں گے کہ کاش! بدووں کے درمیان صحرا میں رہ رہے ہوتے اور لوگوں سے آپ کے حالات دریافت کرتے رہتے۔ ایسے لوگ اگر آپ کے درمیان ہوں تو وہ برائے نام ہی لڑائی میں حصہ لیں گے۔
</item><item>(اصل یہ ہے کہ اے بنی نوع انسان!) تمہارے لئے اللہ کے رسولؐ (کی سیرت طیبہ =Career، سنت حسنہ) میں (حیات طیبہ بسر کرنے کا) مثالی و حسین نمونہ ہے، ہر اس شخص کیلئے جو اللہ (اپنے الہ و رب کی لقاء و حضوری، قرب و رضوان اور جنت) اور یوم آخر (روز جزا و سزا یا نشاۃ ثانیہ) کی توقع وا مید رکھتا ہے اور کثرت سے اللہ (اپنے معروض حسن و عشق اور پروردگار و مالک) کو یاد کرتا ہے اور اس کے احکام اور اوامرو نواہی کے اظہار و ابلاغ (Expression and communication) کیلئے پوری دلجمعی سے سرگرم عمل رہتا ہے۔
</item><item> (برخلاف منافقوں کے) جب مؤمنوں نے کفار کے لشکر دیکھے تو کہنے لگے: یہ وہی ہے جس کا اللہ اور اس کے رسولؐ نے وعدہ کیا تھا، چنانچہ اللہ اور اس کے رسولؐ نے سچ کہا تھا۔ اس واقعہ نے ان کے ایمان و اطاعت میں مزید اضافہ کیا۔
</item><item> مؤمنوں میں سے بعض جوانمرد ایسے ہیں جنہوں نے اللہ سے کئے ہوئے اپنے وعدے کو وفا کر دیا ہے، ان میں سے بعض نے اپنی جان دے کر اپنی نذر پوری کر دی ہے اور ان میں سے بعض جان دینے کیلئے انتظار کر رہے ہیں، یعنی تیار بیٹھے ہیں اور انہوں نے اپنا عہد ذرا بھی نہیں بدلا۔
</item><item>یہ سب کچھ اس لئے ہوا تاکہ اللہ ان لوگوں کو جنہوں نے اپنا وعدہ وفا کیا، ان کے صدق و وفا کا اجر دے اور منافوں کو (اپنے قانون مشیت و حکمت کے مطابق) عذاب دے اور چاہے تو ان کی طرف رجوع برحمت کرے، اصل یہ ہے کہ اللہ تعالیٰ سیآت کو محو کرنے اور ان سے تحفظ فراہم کرنے والا… بہت زیادہ ترس کھانے، درگزر کرنے اور رجوع برحمت کرنے والا ہے۔
</item><item>اور اللہ نے (اپنے قانون ظلم و جزا کے مطابق) کافروں کو عالم طیش و یاس میں بے نیل مرام لوٹا دیا اور وہ اس سے کچھ استفادہ نہ کر سکے۔ بیشک اللہ تعالیٰ مؤمنوں کیلئے جنگ و جدال میں کفایت کرنے والا ہے (Is enough for the Belivever)، اللہ تعالیٰ بلاشبہ مالک قوت و توانائی… صاحب سطوت و غلبہ ہے۔
</item><item>اور جنہوں نے اہل کتاب میں سے کافروں کی پشت پناہی کی تھی، ان کے قلعوں سے (اللہ تعالیٰ نے اپنے قانون ظلم و جزا کے مطابق) انہیں نکال دیا اور ان کے دلوں میں (مسلمانوں کی) دہشت ڈال دی، ان میں سے ایک فوجی دستے کو تم ہلاک کرتے تھے اور ایک کو اپنا اسیر بنا لیتے تھے۔
</item><item>اور تمہیں ان کے ملک اور ان کے گھر بار اور ان کے مال و دولت کا وارث بنا دیا اور ایسی سرزمین کا بھی جس میں ابھی تک تم نے قدم نہیں رکھا یعنی جس سے ابھی تک تم نا آشنا ہو اور بلاشبہ اللہ تعالیٰ ہر شے اور اس کے کرنے پر قدرت کاملہ رکھنے والا ہے۔
</item><item>اے (میرے) نبیؐ! اپنی بیویوں کو بتا دیں: اگر تم دنیوی زندگی (کی متاع) اور شان و شوکت چاہتی ہو تو آئو میں تمہیں ان سے بہرہ یاب کر دیتا اور بڑے حسین طریقے سے تمہیں رخصت کر دیتا ہوں۔
</item><item>لیکن اگر تم اللہ، اس کے رسولؐ اور آخرت کے گھر یعنی جنت کو چاہتی ہو تو یقین رکھو کہ تم میں سے جو حسن عمل کریں گی، ان کیلئے اس (اللہ) نے بڑا جلیل اور شاندار اجر تیار کر رکھا ہے۔
</item><item>اے (میرے) نبیؐ کی بیویو! اگر تم میں سے کوئی کھلی بے حیائی (Maniest lewdness) کا ارتکاب کرے گی تو اس کو دوسروں کی بہ نسبت دگنی سزا دی جائے گی اور اللہ کو یہ بات ناگوار نہیں گزرے گی۔
</item><item>لیکن تم میں سے جو اللہ اور اس کے رسولؐ کی فرمانبرداری کریں گی اور عدل و احسان اور خیر و حسنہ کے کام کریں گی، ہم انہیں دہرا اجر دیں گے، ہم نے ان کیلئے بڑا حسین رزق یعنی ماکولات و مشروبات کا سامان تیار کر رکھا ہے۔
</item><item> اے نبیؐ کی بیویو! تم دوسری عورتوں کی طرح نہیں ہو، اگر تم میں تقویٰ ہے تو اپنی گفتگو کیلئے لہجے میں نرمی اختیار نہ کرو، ورنہ وہ شخص جس کے دل میں بیماری ہے، طمع کر بیٹھے گا اور ایسی بات کہو جو اپنی اچھائی اور پاکیزگی کیلئے جانی پہچانی ہو۔
</item><item>اور تم اپنے گھروں میں اطمینان سے رہو اور قبل از اسلام زمانے کی عورتوں کی طرح اپنے بنائو سنگھار کی نمائش نہ کرو اور صلوٰۃ قائم کرو اور زکوٰۃ ادا کرو، نیز اللہ اور اس کے رسولؐ کی اطاعت کرو۔ دیکھو! اللہ چاہتا ہے اے اہل بیت (رسولؐ)! کہ وہ تم سے تمام اخلاقی آلائشیں دور کر دے اور تمہارے جذبات و اخلاق کی تہذیب و تحسین کر دے۔
</item><item>دیکھو! تمہارے گھروں میں جو اللہ کی آیات یعنی احکام و تعلیمات اور حکمت کی باتیں پڑھی اور سنائی جاتی ہیں، ان کو ذہن نشین کر لو۔ اللہ تعالیٰ بڑا ہی باریک بین۔ سب معلومات رکھنے والا ہے۔
</item><item>یقینا جو مرد اللہ کے بندگان تسلیم و رضا بن جاتے ہیں اور جو عورتیں اللہ کے حصور سر تسلیم خم کرتی ہیں، نیز جو مرد ایمان لاتے ہیں اور جو عورتیں ایمان لاتی ہیں، وہ مرد جو اللہ تعالیٰ کی بندگی و فرماں برداری کرتے ہیں، اسی طرح جو عورتیں اللہ تعالیٰ کی اطاعت کرتی ہیں، نیز جو مرد قول و فعل کے سچے ہیں اور وہ جو عورتیں قول و فعل کی سچی ہیں اور وہ مرد جو حق پر ہر حالت میں ثابت قدم رہتے ہیں اور جو عورتیں مشکلات و مصائب میں ہمت نہیں ہارتیں اور وہ مرد، خشوع و خضوع جن کا شعار ہوتا ہے اور اسی طرح وہ عورتیں جو خشوع و خضوع کرتی رہتی ہیں اور وہ مرد جو صدقہ و احسان کرنے والے ہیں اور وہ عورتیں صدقہ و خیرات جن کا شعار ہے اور وہ مرد، بالدوام روزے رکھنا جن کا شیوہ ہے اور وہ عورتیں جو روزے رکھتی ہیں اور وہ مرد جو اپنی عصمت کے محافظ ہیں اور وہ عورتیں جو اپنی جنس (Sex) یعنی عزت و آبرو کی حفاظت کرتی ہیں، نیز وہ مرد جو کثرت سے اللہ کا ذکر کرتے ہیں اور وہ عورتیں جو اللہ کا بہت زیادہ ذکر کیا کرتی ہیں، اللہ تعالیٰ نے ان سب کیلئے مغفرت 2 اور جلیل القدر 3 اجر کا اہتمام کر رکھا ہے۔ حواشی -2 مغفرت کا مفہوم دہرا ہے: ایک یہ کہ سیآت کو مٹا دینا اور دوسرے ان سے تحفظ فراہم کرنا۔ -3 اجر یا صلہ ان کو ملتا ہے جو حسن عمل کرتے ہیں، بغیر عمل کے کسی کو اجر نہیں ملتا۔ -4 اس آیۂ کریمہ میں بعض اصطلاحات متراف المعنی نظر آتی ہیں، لیکن ان میں تفکر بالحق کرنے سے معنوی فرق کا ادراک ہوتا ہے۔
</item><item>یاد رکھو! کسی مؤمن مرد یا مؤمن عورت کیلئے جائز نہیں کہ جب اللہ اور اس کا رسولؐ کسی معاملے کا فیصلہ کر دے تو وہ اس کے ماننے یا تسلیم کرنے میں حیل و حجت کرے، جو اللہ اور اس کے رسولؐ کی حکم عدولی کرتا ہے، وہ کھلم کھلا راہ راست سے بھٹک جاتا ہے۔
</item><item>(اے رسولؐ!) آپ وہ وقت یاد کریں، جب آپ اس شخص سے کہہ رہے تھے، جس سے اللہ نے احسان کیا تھا اور آپ نے بھی احسان کیا تھا کہ اپنی بیوی کو اپنے پاس رکھو اور اللہ کی طلب و آرزو کرو اور جو بات آپ نے اپنے دل میں چھپائی ہوئی ہے، اللہ اسے ظاہر کر دے گا۔ تو لوگوں سے ڈرتا ہے، لیکن اللہ تعالیٰ اس بات کا زیادہ مستحق ہے کہ تو اس (کے قوانین) سے ڈرے۔ چنانچہ زید نے اپنی بیوی کو طلاق دے دی تو ہم نے اسے تیری زوجیت میں دے دیا، تاکہ مؤمنوں کو اپنے منہ بولے بیٹوں کی مطلقہ بیویوں سے نکاح کرنے میں کوئی مضائقہ محسوس نہ ہو، یاد رکھئے! اللہ کا فیصلہ نافذ ہو کر رہتا ہے۔
</item><item>جو بات اللہ نے نبیؐ پر فرض کر دی ہے، اس کے کرنے میں نبیؐ پر کوئی الزام نہیں۔ اس سے پہلے نبیوںؑ کے وقت میں بھی اللہ کا یہی دستور تھا۔ (یاد رکھو!) اللہ تعالیٰ کا ہر حکم (اس کے قوانین مشیت و حکمت اور تدبیری کے مطابق ہوتا ہے، اس لئے) اٹل ہے۔
</item><item>ان لوگوں کا وظیفہ اللہ تعالیٰ کے پیغامات کو لوگوں تک پہنچانا ہے۔ وہ صرف اللہ ہی (کے قوانین) سے ڈرتے ہیں اور کسی سے نہیں ڈرتے اور اللہ محاسبہ کرنے کیلئے کافی ہے۔
</item><item>-40 اصل یہ ہے کہ محمد ؐ تم میں سے کسی مرد کے باپ نہیں ہیں، لیکن وہ اللہ کے رسول اور نبیوں کی مہر یعنی ان کے سلسلے کی آخری کڑی ہیں، یاد رکھو! اللہ تعالیٰ ہر شے کا علم کلی رکھنے والا ہے۔
</item><item>اے لوگو جو ایمان لائے ہو! اللہ کا ذکر5 کیا کرو اور کثرت کے ساتھ کیا کرو (جو اللہ کو یاد رکھتا ہے اللہ اسے یاد رکھتا ہے، البقرۃ 152:2) حواشی -5 ذکر قرآن کی وسیع المعانی اصطلاح ہے: اللہ کو یاد رکھنا اور اس کے قوانین و احکام اور تعلیمات کا چرچا کرنا، اللہ تعالیٰ کی صفات حسنہ کی تشہیر جمیل کرنا وغیرہ وغیرہ۔
</item><item>نیز اس کی بڑائی اور تقدیس و تنزیہ صبح و شام کرتے رہو۔
</item><item>وہ اللہ تعالیٰ ہی تو ہے جو تمہیں اپنی رحمت و نصرت سے نوازتا رہتا ہے اور اس کے فرشتے تمہارے لئے (رحمت و نصرت کی) دعائیں مانگتے رہتے ہیں تاکہ وہ تمہیں (شرک و ضلالت کے) اندھیروںسے نکال کر (ایمان و توحید کی) روشنی میں لے آئے اور وہ یعنی اللہ تعالیٰ مؤمنوں پر بہت رحم کرنے والا ہے۔
</item><item>واقعہ یہ ہے کہ جس روز مؤمن اس سے ملیں گے، ان کی پذیرائی سلام سے ہو گی اور اللہ نے ان کیلئے باعزت و حسین اجر تیار کر رکھا ہے۔
</item><item>اے نبیؐ! ہم نے آپ کو (آپ کے اسوۂ حسنہ کے ذریعے حسین زندگی گزارنے کی) شہادت دینے والا اور اعمال صالحہ کے حسین اجر کی خوشخبری دینے والا، حسین زندگی کے حسین نتائج اور قبیح زندگی کے نتائج و عواقب سوء سے متنبہ کرنے والا بنا کر بھیجا ہے۔
</item><item>اور اللہ کے احکا م کے ساتھ اس کی طرف دعوت دینے والا، نیز (علم و ایمان کی) روشنی دینے والا چراغ بنا کر بھیجا ہے۔
</item><item>اور (اے نبیؐ!) مؤمنوں کو یہ خوشخبری دے دیں کہ ان کیلئے اللہ تعالیٰ نے جلیل القدر انعام و اکرام تیار کر رکھا ہے۔
</item><item>یاد رکھئے کہ کافروں اور منافقوں کی بات نہ مانئے اور ان کی ایذا رسانیوں کی پروا نہ کیجئے، بلکہ اللہ پر بھروسہ رکھئے اور آپ کیلئے اللہ ہی کی کار سازی و حمایت کرنے کیلئے کافی ہے۔
</item><item>اے مؤمنو! جب تم مؤمن عورتوں سے نکاح کرو، پھر ان سے جنسی التفات کرنے سے پہلے انہیں طلاق دے دو تو تم ان سے عدت پوری کرنے کا مطالبہ نہیں کر سکتے، لیکن انہیں کچھ مال دے کر اور حسین طریقے سے رخصت کر دو۔
</item><item>اے نبیؐ! ہم نے آپ کیلئے آپ کی وہ بیویاں حلال کی ہیں جن کا حق مہر آپ ادا کر چکے ہیں اور وہ عورتیں بھی جو اللہ آپ کو جنگ میں غنیمت کے طور پر دے، نیز آپ کی وہ چچا کی بیٹیاں، پھوپھیوں کی بیٹیاں، ماموں کی بیٹیاں اور خالائوں کی بیٹیاں، جنہوں نے آپ کے ساتھ ہجرت کی۔ اسی طرح اگر کوئی مؤمن عورت بنیؐ کو اپنا تن بخش دے اور نبیؐ اس سے نکاح کرنا چاہے تو ایسا کرنا ان کیلئے جائز ہے۔ یہ رعایت خاص طور سے آپ کیلئے ہے،دوسرے مؤمنوں کیلئے نہیں، تاکہ آپ اپنے دل میں تنگی محسوس نہ کریں۔ جہاں تک مؤمنوں کا تعلق ہے، ہم جانتے ہیں کہ ہم نے ان کی بیویوں کے متعلق اور ان عورتوں کے متعلق جو جنگ میں ان کے ہاتھ آئیں، کیا احکام نازل کئے ہیں۔ اصل یہ ہے کہ اللہ تعالیٰ سیآت کو محو کرنے اور ان سے تحفظ دینے والا… بہت زیادہ ترس کھانے، دلدر دور کرنے اور رجوع کرنے والا ہے۔
</item><item>(اے نبیؐ!) آپ اپنی بیویوں میں سے جسے چاہیں اپنے سے الگ کر سکتے ہیں اور جس کو چاہیں اپنے پاس رکھ لیں اور اگر آپ اپنی چھوڑی ہوئی بیویوں میں سے کسی کو واپس بلا لیں تو اس میں کوئی گناہ نہیں، اس طرح یہ بات عین ممکن ہے کہ ان کی آنکھیں ٹھنڈی ہوں، یعنی وہ خوش ہو جائیں اور غم نہ کھائیں اور سب کا سب جو آپ نے ان کو دیا ہے، اس پر راضی ہو جائیں۔ یاد رکھو! اللہ تمہارے دلوں کے تمام بھید جانتا ہے، اللہ علم کلی رکھنے والا… بہت زیادہ برد بار ہے۔
</item><item>(اے نبیؐ!) اس کے علاوہ آپ کیلئے اور کوئی عورت حلال نہیں اور نہ آپ کیلئے یہ روا ہے کہ اپنی موجودہ بیویوں کو طلاق دے کر ان کی بجائے کوئی دوسری عورتیں لے آئیں، خواہ ان کا حسن آپ کو کتنا ہی دلکش حیرت انگیز محسوس ہو، اس حکم سے مستثنیٰ وہ عورتیں ہیں جو جنگ میں ہاتھ لگیں۔ دیکھو! ہر شے اللہ کی نظر میں ہوتی ہے۔
</item><item>مؤمنو! نبیؐ کے گھروں میں اس وقت تک داخل نہ ہو، جب تک کہ تمہیں کھانے کیلئے بلایا نہ جائے اور ایسے وقت میں جائو کہ تمہیں کھانے کیلئے انتظار میں بیٹھنا نہ پڑے، لیکن جب تمہیں کھانے کیلئے بلایا جائے تو آئو اور جب تم کھانے سے فارغ ہو جائو تو (اپنے اپنے گھروں کو) لوٹ جائو، باتیں کرنے کے شوق میں بیٹھے نہ ہو۔ تمہاری ایسی حرکتوں سے نبیؐ کو تکلیف ہوتی ہے۔ انہیں تم سے حیا آتی ہے (اور وہ کچھ نہیں کہتے)، لیکن اللہ سچی بات کہنے سے نہیں جھجکتا اور جب تم اس کی بیویوں سے کوئی چیز مانگو، تو پس پردہ مانگو۔ یہ طریقہ تمہارے اور ان کے دلوں کی پاکیزگی کا بہترین سبب ہے۔ دیکھو! تمہارے لئے جائز نہیں کہ اللہ کے رسولؐ کو اذیت پہنچائو اور اس کے بعد اس کی بیویوں سے نکاح کرنا ہمیشہ کیلئے تمہارے لئے ہرگز جائز نہیں، بیشک ایسا کرنا اللہ کے نزدیک بہت بڑا گناہ ہے۔
</item><item>یاد رکھو! تم کوئی بات چھپائو یا ظاہر کرو، اللہ اس کا پورا پورا علم رکھتا ہے۔
</item><item>عورتوں کیلئے اپنے باپ دادا، اپنے بیٹوں، اپنے بھائیوں، اپنے بھتیجوں، اپنے بھانجوں اور اپنی ملنے جلنے والی عورتوں، اپنی خادمائوں کے سانے بے پردہ آنے میں کوئی گناہ نہیں اور اللہ کی طلب و آرزو کرو اور اس کی دوری سے ڈرو۔ یقینا اللہ ہر شے کا نگہبان ہے۔
</item><item>یقینا اللہ تعالیٰ اپنے نبیؐ پر رحمتیں نازل کرتا رہتا ہےاور اس کے ملائکہ نبیؐ کیلئے رحمت کی دعائیں مانگتے رہتے ہیں۔ تم بھی، اے مؤمنو! ان کیلئے خیر و حسنہ کی دعا کیا کرو اور آپؐ کی فرماں برداری کرو (جیسا کرنے کا حق ہے)۔
</item><item>بیشک جو لوگ اللہ اور اس کے رسولؐ کو اذیت پہنچاتے ہیں، اللہان پر اس دنیا اور آخرت میں بھی لعنت بھیجتا ہے، یعنی اپنے قرب و حضوری سے دور رکھتا ہے اور اس نے ان کیلئے رسوا کرنے والا عذاب تیار کر رکھا ہے۔
</item><item>دیکھو! جو لوگ مؤمن مردوں اور مؤمن عورتوں پر، بغیر کچھ ناروا کام نہ کرنے کے باوجود، اتہام لگا کر تکلیف پہنچاتے ہیں، وہ بہتان لگانے کا اور کھلے گناہ کا بھی بوجھ اٹھاتے ہیں۔
</item><item>اے نبیؐ! اپنی بیویوں، بیٹیوں اور مسلمانوں کی عورتوں کو کہہ دیں کہ (جب وہ باہر نکلیں تو) وہ اپنی اوڑھنیا ںجسم کے ساتھ اچھی طرح لپیٹ لیا کریں، اس طرح وہ پہچانی جائیں گی اور (ان سے چھیڑ چھاڑ کرکے) انہیں تنگ نہیں کیا جائے گا۔ واقعہ یہ ہے کہ اللہ سیآت کو مٹانے والا اور ان سے تحفظ دینے والا۔ بے حد ترس کھانے، در گزر کرنے، دلدر دور کرنے اور رجوع رحمت کرنے والا ہے۔
</item><item>(اے نبیؐ!) اگر منافق اور وہ لوگ جن کے دلوں میں بیماری ہے اور وہ لوگ جو مدینے میں جھوٹی افواہیں پھیلاتے ہیں، اپنی شرارتوں سے باز نہ آئے تو ہم آپ کو ان کے خلاف کھڑا کر دیں گے، پھر اس کے بعد وہ آپ کے پڑوس میں تھوڑی ہی مدت رہ سکیں گے۔
</item><item> (وہ بھی) لعنت کے مارے، جہاں کہیں بھی پائے جائیں، پکڑ لئے جائیں گے اور ان کو ہلاک و برباد کر دیا جائے گا۔
</item><item>جو لوگ پہلے گزر چکے ہیں، ان کے ساتھ بھی اللہ تعالیٰ کے نظام زندگی میں یہی طریق کار رہا ہے اور تم اللہ تعالیٰ کے طریق کار میں کوئی تبدیلی نہیں پائو گے۔
</item><item>(اے نبیؐ!) لوگ آپ سے قیامت کے بارے میں پوچھتے ہیں؟ آپ ان کو بتا دیجئے کہ اس کا علم صرف اللہ تعالیٰ کو ہے اور تم کیا جانو کہ وہ قیامت کی گھڑی شاید قریب ہی ہو۔
</item><item>واقعہ یہ ہے کہ اللہ نے کافروں کو اپنی رحمت و مغفرت سے دور کر دیا ہے اور ان کیلئے جہنم تیار کر رکھی ہے۔
</item><item>وہ اس میں ہمیشہ رہیں گے، وہاں ان کا کوئی دوست ہو گا نہ مددگار۔
</item><item>جس روز ان کے چہرے آگ میں الٹائے پلٹائے جائیں گے، تو وہ حسرت سے کہیں گے: کاش! ہم نے اللہ تعالیٰ کے احکام کو مانا ہوتا اور اس کے رسولؐ کی فرماں برداری کی ہوتی۔
</item><item>اور وہ کہیں گے: اے ہمارے رب! ہم نے اپنے سادات (سرداروں، مذہبی پیشوائوں اور بڑوں، یعنی وڈیروں، جاگیرداروں، سرمایہ داروں، سرمایہ کاروں، قارونوں اور ہامانوں وغیرہ وغیرہ) کی اطاعت کی اور اس کے نتیجے میں، انہوں نے ہمیں راہ راست سے گمراہ کر دیا (راہ سے بے راہ کر دیا)۔
</item><item>لہٰذا، اے ہمارے رب! تو ان کو دو چند عذاب دے اور انہیں اپنی رحمت سے یکسر دور کر دے۔
</item><item>اے لوگو جو ایمان لائے ہو! ان لوگوں کی طرح نہ ہو جانا جنہوں نے موسیٰؑ پر اتہام لگا کر ان کو اذیت پہنچائی، لیکن اللہ نے ان کے اتہام سے ان کو مبرا و منزہ کر دیا۔ بیشک اللہ کے نزدیک وہ بڑے وجیہ تھے (Well-esteemed)۔
</item><item>اے لوگو جو ایمان لائے ہو! اللہ کے قرب و حضوری کی آرزو کرو اور اس کے قوانین سے ڈرتے رہو، نیز سیدھی، کھری اور محکم بات کیا کرو۔
</item><item>(اس کے نتیجے میں) وہ (اللہ تعالیٰ) تمہارے اعمال کی اصلاح کر دے گا اور تمہارے گناہ بخش دے گا، جو کوئی اللہ تعالیٰ کے احکام پر عمل کرتا اور اس کے رسولؐ کی فرماں برداری کرتا ہے، وہ عظیم الشان کامیابی حاصل کرتا ہے۔
</item><item>ہم نے اپنی امانت 6 آسمانوں اور زمین اور پہاڑوں کے سامنے پیش کی، لیکن ان سب نے بار امانت اٹھانے سے انکار کر دیا اور اس سے ڈر گئے، لیکن انسان نے اسے اٹھا لیا۔ بیشک وہ اپنے آپ پر ظلم کرنے والا، پرلے درجے کا نادان اور غافل ہے۔ حواشی -6 امانت سے مراد آزادی انتخاب و عمل تھی۔
</item><item>(اللہ تعالیٰ نے یہ امانت انسان کو اس لئے دی) تاکہ وہ منافق مردوں اور منافق عورتوں، نیز مشرک مردوں اور مشرک عورتوں کو (اپنے قانون مکافات عمل کے مطابق) سزا دے اور مؤمن مردوں اور مؤمن عورتوں پر رجوع برحمت کرے، بیشک اللہ تعالیٰ سیآت کو مٹانے والا اور ان سے تحفظ دینے والا… بے حد ترس کھانے، درگز ر کرنے، دلدردور کرنے اور رجوع برحمت کرنے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>تعریف و ستائش او رتحسین و ثنائے جمیل صرف اللہ تعالیٰ کیلئے ہی ہے، (اور) جو کچھ بھی آسمانوں (Heavens) میں ہے اور جو کچھ بھی زمین میں ہے، اس کی ملکیت ہے (اور اس کے گل جمالیاتی۔ تخلیقی شاہکاروں کے تمتع یا استفادے کیلئے، لہٰذا کوئی متنفس بھی اللہ کے سوا اس کی نعمتوں کا مالک نہیں) اور اخروی زندگی میں تعریف و ستائش اور تحسین و ثنائے جمیل بھی اسی کی ہو گی، وہ انتہائی دانشمند اور اپنے امور کمال دانائی سے سرانجام دینے والا۔ کل عوالم کی جملہ معلومات رکھنے والا ہے۔
</item><item>وہ (اللہ) ہر اس چیز کو خوب جانتا ہے، جو زمین میں داخل ہوتی ہے یا اس سے نکلتی ہے، نیز وہ اس چیز کو خوب جانتا ہے جو آسمان سے اترتی ہے یا اس میں چڑھتی ہے اور وہ (اللہ) بے حد ترس کھانے، عفو و درگزر کرنے، دلدر دور کرنے اور بار بار رحمت ارزانی کرنے والا۔ سیآت محو کرنے اور ان سے تحفظ دینے والا ہے۔
</item><item> اور کافر کہتے ہیں: ہم پر قیامت (کی گھڑی) نہیں آئے گی۔ (اے رسولؐ!) آپ ان سے کہہ دیں کیوں نہیں آئے گی۔ میرے رب کی قسم! وہ تم پر ضرور آ کر رہے گی۔ میرا رب تو عالم الغیب ہے۔ اس سے ذرہ برابر کوئی شے نہ آسمان میں پوشیدہ ہے نہ زمین میں، نہ ذرے سے بھی چھوٹی اور نہ اس سے بڑی۔ سب کچھ (قدرت کے) صاف صاف بتا دینے والے دفتر (ریکارڈ) میں ہے۔
</item><item>(قیامت اس لئے آئے گی) تاکہ جن لوگوں نے ایمان لاکر نظام اسلام قبول کر لیا اور صالح یعنی عدل و احسان اور خیر و حسنہ کے کام کرتے رہے، ان کو ان کا اجر ملے۔ یہی وہ لوگ ہیں جن کیلئے مغفرت و رزق کریم ہے (اس کا مطلب ہے کہ ان کی سیآت محو ہوتی رہیں گی اور ا ن کو تحفظ بھی فراہم کیا جائے گا، نیز انہیںطیب و باعزت روزی بھی فراہم کی جائے گی)۔
</item><item>رہے وہ لوگ جو ہماری آیات یعنی قوانین و احکام اور تعلیمات کو نیچا دکھانے کیلئے تگ و دو کرتے رہتے ہیں، تو ایسے لوگوں کو سزا کے طور پر ہلا دینے والی اذیتیں دی جائیں گی۔
</item><item> اور (اے نبیؐ!) جن لوگوں کو علم دیا گیا ہے وہ (اس کی روشنی کے ذریعے اس حقیقت کا) ادراک رکھتے ہیں کہ جو (وحی و تنزیل) تیرے پروردگار کی طرف سے تجھ پر نازل ہوا ہے، وہ حق ہے اور وہ (کامرانی کی اس حسین) راہ تک پہنچاتا ہے، جو اس قوت و جبروت کے مالک کی ہے جو تعریف کیا گیا ہے (اور ستودہ صفات ہے)۔
</item><item>اور جن لوگوں نے دعوت حق کو نہ مانا، وہ دوسروں سے کہتے ہیں: آیا ہم اس شخص کی نشاندہی کریں جو دور کی کوڑی لاتا ہے کہ جب تم ریزہ ریزہ ہو کر ملیا میٹ ہو جائو گے تو تم نئے سرے سے پیدا کئے جائو گے؟
</item><item>(لیکن) یہ شخص جان بوجھ کر اللہ کے نام پر جھوٹ باندھتا ہے یا اسے جنوں (Madness) ہو گیا ہے۔ بلکہ حقیقت یہ ہے کہ جو لوگ روز آخرت پر ایمان نہیں رکھتے، (خوف و حزن کا) عذاب ان کا مقدر ہے اور وہ گمراہی میں بہت دور جا چکے ہیں۔
</item><item>کیا وہ غور و فکر نہیں کرتے اور انہوں نے جو ان کے سامنے اور جو ان کے پیچھے آسمان اور زمین سے ہے (اسی پر نظر نہیں دوڑائی)؟ اگر ہم (اپنے قوانین مشیت و حکمت اور تدبیری کے مطابق) چاہیں تو انہیں زمین میں غرق کر دیں یا آسمان کے کچھ ٹکڑے ان پر گرا دیں۔ (جو باتیں ہم بیان کرتے ہیں) ان میں ہر اس بندے کیلئے (اعجازی) نشان ہے جو صدق دل سے ہماری طرف رجوع کرتا ہے۔
</item><item>ہم نے دائودؑ پر اپنا زیادہ سے زیادہ انعام و اکرام کیا۔ (ہم نے کہا:) اے پہاڑوں، دائودؑ کے ساتھ مل کر اپنے فرائض سرانجام دو اور پرندوں کو بھی ان کے کام میں لگا دیا اور ہم نے ان کیلئے لوہے کو نرم کر دیا۔
</item><item>(ہم نے اسے کہا) پورے طول و عرض (سائز) کی فراخ زر ہیں بنا اور ان کے بنانے میں اندازۂ نگاہ اور توازن رکھ۔ نیز خیر و صلاح اور عدل و احسان کے کام کرو۔ یقین رکھو کہ جو عمل تم کرتے ہو، ان سب کو کامل اور واضح طور پر دیکھنے۔ جاننے والا (Seer-Knower) ہوں۔
</item><item>اور ہم نے سلیمانؑ کیلئے ہوا کو مسخر کیا۔ اس ہوا کی صبح کی منزل بھی ایک ماہ کی مسافت کے برابر تھی اور اس کی شام کی منزل بھی ایک ماہ کی مسافت کے برابر تھی اور ہم نے اس کیلئے تانبے (Copper) کا چشمہ بہا دیا اور جنوں میں سے وہ تھے جو اس کے سامنے اس کے آقا و مالک کے حکم سے کام کرتے، (جس نے یہ فرمان جاری کر رکھا تھا): ان میں سے جو کوئی ہمارے حکم سے سرتابی کرے گا، ہم اسے شعلوں کی نذر کر دیں گے۔
</item><item>یہ جن اس کیلئے جو وہ چاہتا تھا بناتے تھے، یعنی مضبوط قلعے اور معبد، مجسمے، حوض جیسے بڑے بڑے لگن اورمضبوطی سے جمی ہوئی دیگیں۔ اے آل دائود! اللہ کی اطاعت کرو اور اس کی نعمتوں کا (قولی و فعلی) شکر ادا کرو۔ لیکن میرے بندوں میں شکر گزار بہت کم (Few of Less) ہیں۔
</item><item>اور جب ہم نے اس (سلیمانؑ) پر موت کا حکم صادر کیا تو اس سفلی کیڑے نے جو اس کے عصا1 کو کھا رہا تھا، اپنے کردار سے (جنوں کو) بتا دیا کہ (سلیمانؑ کا) دور ختم ہو چکا ہے اور جب حکومت کا عصا دھڑام سے گر پڑا تو جنوں نے محسوس کیا اور ان پر واضح ہو گیا کہ اگر وہ غیب جانتے تو کبھی بھی اتنی دیر ذلت کا عذاب برداشت نہ کرتے۔ حواشی -1 عصا کے معنی حکومت یا حکومت کا رعب کے بھی ہیں۔
</item><item>سبا کے قبیلہ کیلئے اپنی بستی میں ایک (اعجازی) نشان تھا، دو باغ تھے، ایک (بستی کے) دائیں طرف اور ایک بائیں طرف۔ (ان سے کہا گیا:) اپنے (رزق و) نشوو نما دینے والے کے رزق سے کھائو پیو اور اس کا (قولی و فعلی) شکر کرو2۔ یہ علاقہ پاکیزہ، زرخیز اور بارآور ہے اور مالک نشوونما دینے والا۔ حفاظت کرنے والا ہے۔ حواشی -2 رزق و شکر لازم و ملزوم ہیں۔
</item><item>لیکن انہوں نے (اپنے رب کا شکر ادا کرنے سے) بے اعتنائی کی۔ چنانچہ ہم نے ان پر ایسا زور کا سیلاب بھیجا (جس نے سارے بند توڑ دیئے) اور ہم نے ان کے دونوں باغوں کے بدلے ان کو دو ایسے باغ دیئے جن میں کڑوے کسیلے پھل اور جھاڑ کے درخت اور گنتی کی چند بیریاں تھیں۔
</item><item>ہم نے انہیں یہ سزا ان کی ناشکری (Ingratitude) کی وجہ سے دی، ہم ناشکروں کو ایسی ہی جزا (Punishment) دیا کرتے ہیں۔
</item><item>ہم نے ان کے اور ان بستیوں کے درمیان جن کو ہم نے برکت 3 دی تھی (Were blessed)، بستیوں کا ایک سلسلہ قائم کر رکھا تھا، ایک بستی ختم نہ ہوتی تھی کہ دوسری نظر آنے لگتی تھی اور ہم نے ان کے درمیان مسافت کی مناسب منازل قائم کر رکھی تھیں۔ انہیں صلائے عام تھی کہ دن اور رات ان بستیوں کے درمیان بے خوف و خطر سفر کریں۔ حواشی -3 اس سے مراد ملک شام کی بستیاں ہیں۔
</item><item>لیکن ان (بستیوں کے مکینوں) نے دعا کی کہ اے ہمارے نشوونما دینے والے پروردگار! ہماری مسافتوں میں بعد (اور طول پیدا) کر دے اور (اس سے) انہوں نے اپنی جانوں پر ظلم کیا۔ (اس کا نتیجہ یہ نکلا کہ) ہم نے ان کو قصہ پارینہ بنا دیا اور انہیں بالکل منتشر کر دیا۔ اس میں مصائب و مشکلات برداشت کرنے اور ثابت قدم رہنے والوں اور اللہ تعالیٰ کی نعمتوں کی قدر کرنے اور اس کیلئے جذبات تشکر و امتنان رکھنے والوں کیلئے عبرت آموز نشانیاں ہیں۔
</item><item>ابلیس (Satan) نے ان کے متعلق اپنی توقعات و خیالات کو صحیح پایا اور سوائے چند مؤمنوں کے سب نے اس کی پیروی کرو۔
</item><item>اس (ابلیس) کو ان پر کوئی اختیار نہ تھا۔ یہ صرف اس لئے ہوا تاکہ ہم ان لوگوں کو جو آخرت پر ایمان رکھتے ہیں، ان لوگوں سے ممتاز کر دیں جو اس کے بارے میں شک کرتے ہیں۔ یقین مانو کہ تمہارا پروردگار و آقا (اپنے قانون مشیت کے مطابق) ہر شے پر نگراں (Watchful) ہے۔
</item><item>(اے رسولؐ!) آپ ان سے کہہ دیں کہ تم ان (معبودوں) کو پکارو، جن کو تم نے اللہ کے سوا معبود سمجھ رکھا ہے، وہ آسمانوں اور زمین میں ذرہ برابر اختیار نہیں رکھتے اور نہ انہیں آسمانوں اور زمین کی حکومت میں کوئی دخل ہے (اور نہ ان کی کوئی شرکت ہے) اور نہ ان میں سے کوئی ایک بھی اللہ کا مددگار ہے، یعنی اس کے امور خدائی میں نہ تو شریک ہے اور نہ ہو ہی سکتا ہے۔
</item><item>اس (اللہ) کے حضور کوئی شفاعت یا سفارش (Intercession) فائدہ نہیں دے گی سوائے اس کیلئے جسے وہ (اپنے قانون مشیت و عدل کے مطابق) اجازت دے دے (اور اس کی بات سننا پسند کرے)۔ (اور کیا شفاعت کرنے والا اور جس کیلئے سفارش کی گئی)، سب خوف و گھبراہٹ کے عالم میں رہیں گے، حتیٰ کہ جب وہ اجازت دے دے گا اور ان کے دلوں سے گھبراہٹ دور ہو جائے گی تو (وہ لوگ جن کی شفاعت کی گئی، شفاعت کرنے والوں سے پوچھیں گے: کیا کچھ کہا ہے تمہارے رب نے؟ وہ جواب دیں گے کہ اس نے حق فرمایا ہے۔ یاد رکھو! اللہ تعالیٰ ہی ہے جو عالی مرتبت (Exalted)۔ سب سے بڑا (Great) ہے۔
</item><item>(اے میرے پیغمبرؐ! ان اکابر پرستوں یا مشرکوں سے) پوچھئے کہ کون تمہیں آسمانوں اور زمین سے روزی دیتا ہے۔ کہو: اللہ۔ لامحالہ اب ہم میں اور تم میں سے کوئی ایک فریق ہی ہدایت یا صراط مستقیم پر ہے یا صاف گمراہی میں پڑا ہے!
</item><item>(برملا) اعلان کر دو کہ تم سے اس کے متعلق بازپرس نہ ہو گی (اگر) ہم نے (کوئی) جرم کیا ہے اور ہم سے اس کے متعلق پرستش نہ ہو گی جو تم کرتے ہو۔
</item><item>(اے رسولؐ!) کہہ دیں کہ ہمارا رب ہم دونوں (فریقوں) کو جمع کرے گا، پھر ہمارے درمیان عدل و انصاف ک ساتھ فیصلہ کرے گا اور وہ (اللہ تعالیٰ) احسن و اکمل فیصلہ کرنے۔ علم کلی رکھنے والا ہے۔
</item><item>(اے رسولؐ!) آپ ان سے کہہ دیں: ذرا مجھے ان معبودوں کا حال تو بتائو جنہیں تم نے اللہ کا شریک بنا کر اس کے ساتھ ملا رکھا ہے (تف ہے ان پر) ایسا ہرگز نہیں۔ وہ اللہ (ہی) ہے جو زبردست قوت و اقتدارکا مالک۔ نہایت دانا و بینا اور انتہائی دانشمندی سے اپنے امور سرانجام دینے والا ہے۔
</item><item>اور (اے نبیؐ!) ہم نے آپ کو کل بنی نوع انسان کیلئے (تقویٰ و توحید اور ایمان و اعمال صالحہ کے حسین و سرور انگیز ثمرات کی) بشارت و خوشخبری دینے والا اور (فسق و فجور، شرک و کفر اور اعمال سوء کے قبیح و کربناک نتائج بد سے) متنبہ کرنے والا بنا کر بھیجا ہے، لیکن اکثر لوگ (اس حقیقت سے) آ گہی نہیں رکھتے۔
</item><item>یہ لوگ آپ سے استفسار کرتے ہیں کہ (روز حساب و جزا کے آنے کا) وعدہ کب پورا ہو گا (یا پورا ہو جائے) اگر تم سچے ہو۔
</item><item>(اے نبیؐ!) آپ کہہ دیجئے کہ تمہارے واسطے ایک دن کا وعدہ ہے، جس کے وقوع پذیر ہونے میں تم نہ تو ایک ساعت کی تاخیر کر سکتے ہو اور نہ اسے ایک ساعت پہلے ہی لا سکتے ہو۔
</item><item>اور کافر کہتے ہیں کہ ہم ہرگز نہ تو اس قرآن کو مانیں گے اور نہ ہی اس سے پہلے آئی ہوئی کسی کتاب کو تسلیم بالیقین کریں گے۔ (اے رسولؐ!) کاش تو ان ظالموں کا حال اس وقت دیکھے جب وہ اپنے رب کے حضور کھڑے ایک دوسرے کو الزام دے رہے ہوں گے۔ وہ لوگ یعنی کمزور عوام جن کو کمزور سمجھ کر دبایا جاتا تھا، ان لوگوں (یعنی معاشرتی سرطانوں سے) جو اپنے آپ کو بڑا سمجھتے تھے، کہیں گے کہ اگر تم ہمیں گمراہ نہ کرتے تو ہم ضرور ایمان لے آتے۔
</item><item>مستکبرین (معاشرتی سرطان یعنی فرعون و ہامان اور قارون و آزر) کمزور عوام سے کہیں گے کہ کیا جب تمہارے پاس ہدایت آئی تھی تو ہم نے تمہیں اس کے قبول کرنے سے روکا تھا، بلکہ تم خود ہی مجرم تھے (اور تم نے اس سے اعراض کیا تھا)۔
</item><item>اور (روز حساب و جزا) کمزور عوام مستکبرین (معاشرتی سرطانوں) سے کہیں گے: (معاملہ یہ نہیں) بلکہ یہ تمہاری شب و روز کی ریشہ دوانیاں تھیں، جب تم ہمیں تاکید کرتے تھے کہ ہم اللہ (کے احکام) کی نافرمانی کریں اور ان کے ہمسر و سہیم بنائیں اور جب وہ مستکبرین) عذاب دیکھیں گے تو اپنی ندامت کو چھپائیں گے (اپنے دلوں میں پچھتائیں گے) اور ہم ان کافروں کی گردنوں میں طوق ڈال دیں گے، وہ (قانون مکافات عمل کے مطابق) اپنے اعمال (سوء) کی جزا پائیں گے۔
</item><item>کبھی ایسا نہیں ہوا کہ ہم نے کسی بستی میں (فسق و فجور، شرک و کفر اور اعمال سوء کے قبیح و کربناک نتائج بد سے) متنبہ کرنے والا (رسول) بھیجا ہو اور وہاں کے خوشحال لوگوں نے یہ نہ کہا ہو کہ جس چیز کے ساتھ تمہیں بھیجا گیا ہے، اس کو ہم نہیں مانتے (یعنی ہمیشہ دولت مند لوگوں نے حق کا انکار کیا ہے)۔
</item><item>وہ (اترائے ہوئے) کہتے ہیں کہ ہمارے پاس تم سے مال بھی زیادہ ہے اور اولاد بھی (زیادہ)، ہم پر عذاب نہیں آئے گا (اور ہم سزا پانے والے نہیں ہوں گے)۔
</item><item>(اے رسولؐ!) آپ ان سے کہہ دیں کہ میرا پروردگار و آقا (اپنے قوانین مشیت و حکمت، ابتلاء اور انعام و فضل کے مطابق) جس کا رزق چاہتا ہے فراخ کر دیتا ہے اور جس کا چاہتا ہے محدود کر دیتا ہے (اس لئے کہ وہ اپنے بندوں کے احوال و ظروف سے پوری طرح آگاہی رکھنے والا۔ ان پر نظر رکھنے والا ہے)۔ لیکن اکثر لوگ اس کا علم الیقین نہیں رکھتے۔
</item><item>اور نہ تمہارا مال و منال اور نہ تمہاری اولاد ایسی چیزیں ہیں جو تمہیں ہمارا مقرب بنا دیں یا ہمارے حضور تمہارا مرتبہ بلند کر دیں، مگر ہمارا قرب اسے حاصل ہوتا ہے جو ایمان لائے اور عدل و احسان اور خیر و حسنہ کے کام کرے۔ یہی وہ (مؤمن) لوگ ہیں جنہیں ان کے (حسین) اعمال کا کئی گنا بدلہ دیا جائے گا۔ یہی وہ (متقی و مؤمن) لوگ ہیں جو بلند و بالا منزلوں میں امن و امان اور اطمینان سے رہیں گے۔
</item><item>جو لوگ ہمارے قوانین و احکام اور تعلیمات و ہدایت کا بطلان کرنے کی سعی و جہد کرتے رہتے ہیں، وہ (دوستداران آتش جہنم میں) دائمی عذاب میں مبتلا ہوں گے۔
</item><item>(اے رسولؐ!) آپ ان سے کہہ دیں کہ میرا پروردگار (اپنے قوانین مشیت و حکمت، ابتلاء اور انعام و فضل کے مطابق) جس کا رزق چاہتا ہے فراخ کر دیتا ہے اور جس کا چاہتا ہے (اس کیلئے) محدود کر دیتا ہے (اس لئے کہ وہ اپنے بندوں کو آزما دیکھنا چاہتا ہے)۔ تم جو کچھ بھی اس کی راہ میں (اس کے بندوں کی فلاح و بہبود کیلئے) خرچ کرتے ہو، وہ تمہیں لوٹا دیتا ہے۔ اصل یہ ہے کہ وہ بہترین رزق دینے والا ہے۔
</item><item>اور اس روز (قیامت کا تصور تو کرو) جب (رب عادل) تمام (جنات اور بنی نوع انسان) کا حشر کرے گا، یعنی ان کو حساب و جزا کیلئے اپنی عدالت میں اکٹھا کرے گا، پھر فرشتوں سے فرمائے گا کہ کیا یہ لوگ تمہاری عبادت کیا کرتے تھے؟
</item><item>(فرشتے یہ سن کر) عرض کریں گے، تو (خصوصاً بلحاظ علم و حکمت) ہر عیب و نقص سے پاک و منزہ ہے۔ ہماری قرابت تو تجھ سے ہے نہ کہ ان لوگوں سے۔ بلکہ یہ جنوں کی عبادت کرتے تھے۔ ان میں اکثر انہیں پر ایمان رکھتے تھے۔
</item><item>آج (حساب و جزا) کے دن تم میں سے کوئی کسی کیلئے فائدہ یا نقصان کا اختیار نہیں رکھتا اور ظلم شعار لوگوں سے کہا جائے گا: چکھو آتش جہنم کے عذاب کا مزہ، جسے تم جھٹلایا کرتے تھے۔
</item><item>جب ہماری واضح آیات (قرآنی)ا ن کو پڑھ کر سنائی جاتی ہیں، تو وہ ہمارے رسولؐ کے متعلق کہتے ہیں کہ یہ شخص تو محض ایک انسان ہے، جو چاہتا ہے کہ تمہیں ان معبودوں سے برگشتہ کر دے، جن کی اطاعت و بندگی تمہارے باپ دادا کرتے تھے اور وہ لوگ کہتے ہیں کہ یہ (قرآن) تو محض جھوٹ کا ایک پلندا ہے (جو اللہ کی طرف منسوب کر دیا گیا ہے)۔ منکران حق کے پاس جب حق یعنی قرآن مجید آیا تو کہنے لگے کہ یہ تو محض کھلا جادو (Magic) (اور جھوٹ و دھوکہ) ہے۔
</item><item>حالانکہ ہم نے اس سے پہلے نہ ان کو کوئی کتاب دی جسے یہ پڑھتے ہوں اور نہ ہی ہم نے آپ سے پہلے ان کی طرف (اعمال سوء کے قبیح و کربناک نتائج بد سے) متنبہ کرنے والا بھیجا تھا (جو انہیں آنے والے خطرات سے آگاہ کرتا)۔
</item><item>ان سے پہلوں نے بھی (اپنے رسولوںؑ کا) انکار کیا تھا اور ان لوگوں کو تو (جاہ و جلال کا) جو ہم نے ان کو دیا تھا، دسواں حصہ بھی نصیب نہیں ہوا، لیکن جب ان لوگوں نے (میرے رسولوںؑ کا) انکار کیا تھا تو انہوں نے دیکھ لیا کہ یہ انکار کیا رنگ لایا (اور ہماری سزا کتنی سخت تھی)۔
</item><item>کہہ دیجئے کہ میں تمہیں صرف ایک بات کی نصیحت کرتا ہوں۔ تم دو دو اور ایک ایک ہو کر اللہ کے حضور کھڑے ہو جائو اور غور و فکر کرو۔ تمہارے (ساتھ بود و باش رکھنے والے) ساتھی کو ہرگز سودا یا جنوں نہیں ہے۔ وہ تمہیں ایک ایسے سخت عذاب سے خبردار کر رہا ہے جو تمہارے سر پر منڈلا رہا ہے۔
</item><item> (اے نبیؐ!) انہیں کہہ دیں کہ اگر میں نے تم سے کوئی اجر مانگا ہے تو وہ تمہیں کو مبارک ہو، میرا اجر تو صرف اللہ کے ذمہ ہے اور وہ ہر شے پر عینی گواہ ہے۔
</item><item>(اے رسولؐ!) آپ ان سے کہہ دیں کہ میرا پروردگار یقینا حق کو اکناف عالم میں (باطل پر) غالب کر دے گا۔ (اصل یہ ہے کہ اللہ ہی) غیب یا پوشیدہ باتوں اور حقائق کا علم تمام رکھنے والا ہے (اور کوئی نہیں)۔
</item><item>کہہ دو کہ حق (دین توحید) آ گیا اور (اس کے نتیجے میں) باطل (کفر و شرک) ایسا برباد ہوا کہ کچھ کرنے کرانے کے قابل نہیں رہا (اور نہ آئندہ کچھ کر سکے گا)۔
</item><item>کہو کہ اگر میں گمراہ ہو گیا ہوں تو حقیقت یہ ہے کہ میری گمراہی (کا وبال) میری ہی ذات پر ہے اور اگر میں ہدایت کی راہ پر ہوں تو یہ اس وحی کی بناء پر ہے جو میرے رب نے مجھ پر نازل کی ہے۔ بلاشبہ وہ سب کچھ سننے والا (Hearer-in-Himself) (شہ رگ سے بھی) قریب ہے۔
</item><item>اور کاش تو انہیں اس وقت دیکھے جب ان پر گھبراہٹ طاری ہو گی اور کہیں بچ کر جا نہ سکیں گے، بلکہ قریب ہی سے پکڑ لئے جائیں گے۔
</item><item>اس وقت وہ کہیں گے کہ ہم (اللہ اور اس کے رسولؐکو) تسلیم بالیقین کرتے ہیں، لیکن اتنے دور مقام پر چلنے جانےکے بعد (ایمان) ان کے ہاتھ کیونکر آئے گا۔
</item><item>اور اس سے پہلے (جب انہیں ایمان و توحید کی دعوت دی گئی تھی تو) انہوں نے (ہمارے رسولؐ کا) انکار کیا تھا، (اور اس کے حالات کا مشاہدہ کئے بغیر) وہ اس کے متعلق بے سروپا باتیں بناتے تھے، ایسی باتیں جن کا اس سے دور کا بھی تعلق نہیں۔
</item><item>اور ان کے اور ان کی خواہش کی چیزوں کے درمیان پردہ حائل کر دیا گیا، یعنی معروضات خواہش (Objects of desire) سے محروم کر دیئے گئے، جیسا کہ اس سے پہلے، ان کے ہم مشرب و ہم مسلک لوگوں سے ہوا، بلاشبہ وہ اضطراب انگیز اور گمراہ کن شک میں پڑے ہوئے تھے (Were in disquieting doubt)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>تعریف و ستائش اور تحسین و ثنائے جمیل صرف اللہ تعالیٰ کیلئے ہی ہے، جو ارضی اور سماوی کروں کا موجد 1(Inventor of Originator) ہے، جس نے دو دو، تین تین اور چار چار بازو والے فرشتوں کو اپنا پیغامبر مقرر کیا ہے۔ وہ (اپنے قوانین مشیت و حکمت اور تدبیری کے مطابق) اپنی تخلیق کو جس رنگ و طور میں چاہتا ہے، اضافہ کرتا ہے (تعداد یا خواص میں ترقی)، بلاشبہ اللہ تعالیٰ ہر شے اور اس کے کرنے پر قدرت کاملہ رکھنے والا ہے۔ حواشی-1 الفطر کے معانی ہیں: کسی چیز کو پہلی مرتبہ طول میں پھاڑنا یا شق کرنا (المفردات، تاج)۔ فاطر السموت والارض کا مطلب ہے: اللہ تعالیٰ، جس نے گیسوں (Gases) کے ایک از بس عظیم تودے (Mass) کو شق کرکے اس میں سے پہلے کرۂ ارض (Earthly sphere) یا زمین اور پھر دیگر سماوی کرے (Celestial sphere) یا آسمان تخلیق کئے۔ دیکھئے مترجم کی کتاب سرگذشت فلسفہ حصہ اول، ص 382 ببعد اور حسن تفسیر جلد دوم، ص 118 ببعد۔
</item><item>اللہ جو رحمت یا حسنہ بھی بنی نوع انسان پر ارزانی کرتا ہے (مثلاً دنیوی حسنہ یا اخروی حسنہ یا دنیوی… اخروی حسنہ کے دروازے کھول دے)، تو کوئی انہیں بند کرنے والا نہیں اور اگر وہ بند کر دے تو اس کے بعد کوئی ان کو کھولنے والا نہیں۔ وہ زبردست قوت و اقتدار کا مالک… نہایت دانا و بینا اور کمال دانشمندی سے اپنے امور سرانجام دینے والا ہے۔
</item><item>اے بنی نوع انسان! اللہ تعالیٰ نے جو نعمت تم پر ارزانی کی ہے (یعنی بے حساب مادی و معنوی نعمتیں)، اس کا تذکرہ کرتے اور اس (نعمت) کو تشکر و امتنان کے ساتھ یاد 2 رکھنا چاہئے۔ کیا اللہ کے سوا کوئی اور خالق ہے جو آسمان اور زمین سے تمہیں روزی دیتا ہے؟ (نہیں ہے)۔ اس کے سوا کوئی اور الٰہ، یعنی معبود و محبت، مطلوب و مقصود اور حاکم و مطاع نہیں۔پھر تم کدھر بہک رہے ہو؟ حواشی -2 ان کی یاد تازہ کرکے ان میں اللہ تعالیٰ کے حوالے سے تفکر بالحق کرو اور غور کرو کہ کیا تم نے ان نعمتوں سے ایسا اور اس قدر استفادہ کیا ہے، جیسا اور جس قدر استفادہ کرنے کا حق ہے؟ یا دوسروں کو بھی ان سے مستفید ہونے دیا ہے؟
</item><item> (اے رسولؐ!) اگر یہ آپ کو جھٹلاتے ہیں تو (یہ کوئی نئی بات نہیں) آپ سے پہلے بھی رسولؑ جھٹلائے جا چکے ہیں اور (بالآخر) تمام امور، یعنی مسائل و اعمال کے تصفیہ کیلئے اللہ (کی کتاب) سے رجوع کرنا لازم ہے یا تمام معاملات فیصلے کیلئے اللہ تعالیٰ (کے قوانین) ہی سے رجوع کرتے ہیں۔
</item><item>اے لوگو! بلاشبہ اللہ کا وعدہ سچا ہے، لہٰذا دنیا کی زندگی تمہیں دھوکے میں نہ ڈال دے اور نہ بڑا دھوکے باز (=شیطان) تمہیں اللہ کے بارے میں دھوکہ دے۔
</item><item>بے شک شیطان تمہارا (کھلا) دشمن ہے، اس لئے تم بھی اسے اپنا دشمن ہی سمجھو۔ و تو اپنے پیرو کاروں کو محض اس لئے اپنی راہ پر بلاتا ہے کہ وہ اہل دوزخ میں شامل ہو جائیں۔
</item><item>جن لوگوں نے (الحق یا دین اسلام قبول کرنے سے) انکار کیا (وہ یاد رکھیں کہ) ان کو (قانون مکافات عمل کی رو سے ذلت و مسکنت اور محرومی و حسرت کی) انتہائی شدید اذیتیں سہنا پڑیں گی۔ (بخلاف اس کے) جو (اہل حسن و عشق 3) اسلام میں پورے پورے داخل ہو گئے اور انہوں نے خیر و صلاح اور عدل و احسان کے امور سر انجام دیئے تو ان کیلئے مغفرت ہے، یعنی ان کی سیآت محو کر دی جائیں گی اور ان سے انہیں تحفظ فراہم کیا جائے گا، نیز ان کو (ان کے حس ایمان و اعمال حسنہ کا) بہت بڑا صلہ ملے گا۔ حواشی -3 اہل حسن و عشق: وہ اہل آرزو ہیں، جن کے قلوب حسن علم و ایمان اور عشق الٰہی سے معمور و منیر ہوں اور اللہ تعالیٰ کے بندوں سے احسان کرنا جن کا شعار ہو، نیز وہ حیات طیبہ بسر کرتے ہو۔
</item><item>تو کیا ایسا شخص جس کا برا عمل اس کیلئے خوشنما و دلکش بنا دیا گیا ہو اور وہ اسے حسین سمجھتا ہو (اس شخص جیسا ہو سکتا یا ہدایت پا سکتا ہے، جو سیۂ کو سیۂ، شر کو شر اور باطل کو باطل سمجھتا ہے)، اصل یہ ہے کہ اللہ تعالیٰ (اپنے قانون احترام آرزو و مشیت کے مطابق) کسی کو گمراہی میں سرگرداں چھوڑ دیتا ہے اور کسی کو راہ راست پر لگا دیتا ہے، پس (اے نبیؐ!) ان کے غم کے مارے آپ کا دم نہ نکل جائے۔ بلاشبہ اللہ ان باتوں کو جو یہ کر رہے ہیں، پوری طرح جاننے والا اور باخبر ہے۔
</item><item>اور اللہ وہ ہے جو ہوائوں کو بھیجتا ہے، جو بادلوں کو اٹھائے پھرتی ہیں۔ پھر ہم ان (بادلوں) کو ہانک کر مردہ اراضی (Land) کی طرف لے جاتے ہیں اور ان کے ذریعے (مردہ اراضی کو) ازسر نو زندہ یا شاداب کرتے ہیں۔ (جس طرح ہم مردہ اراضی کو ازسر نو زندہ یا شاداب کرتے ہیں) اسی طرح (ہم مردوں کو) از سر نو زندہ کریں گے۔
</item><item>جو کوئی بھی عزت کی آرزو رکھتا ہے (اسے جان لینا چاہئے کہ) ہر قسم کی عزت دینے کا اختیار صرف اللہ تعالیٰ کو ہے (ویسے عزت صرف اللہ تعالیٰ کیلئے، اس کے رسول اور مؤمنوں کیلئے ہے۔ المنفقون 8:63)۔ اسی کی طرح پاکیزہ باتیں چڑھتی ہیں اور وہ عدل و احسان اور خیر و حسنہ کے کاموں کو بلند کرتا ہے۔ جو لوگ بھیانک چالیں (جن کے اثرات قبیح اور آتش انگیز ہوتے ہیں) چلتے ہیں، تو ان کو (قانون مکافات عمل کی رو سے ذلت و مسکنت اور محرومی و حسرت کی) انتہائی شدید اذیتیں سہنا پڑیں گی، کیونکہ ان کی چالیں بیکار ہیں (اور خود ہی غارت ہو جائیں گی)۔
</item><item>اور اللہ نے تمہیں خشک سرزمین میں (اپنی تخلیقی فعلیت سے ارتقائی انداز میں) تخلیق کیا (اور کرتا رہتا ہے)، پھر نطفے، یعنی مادہ منویہ کے ایک قطرے سے (From a sporm drop)، پھر (ان کے فطری تقاضوں کی تشفی اور سکون کیلئے، اس نے اپنے فضل سے) انہیں نر و مادہ بنایا (اور بناتا رہتا ہے)۔ اللہ تعالیٰ (چونکہ عالم الغیب و الشھادۃ ہے) خوب جانتا ہے کہ جو شے ہر حیاتیاتی مادہ (Biological female) اپنے رحم (Womb) میں لئے ہوتی ہے اور اسے جنم دیتی ہے اور کسی زندگی پانے والوں کو عمر اس کے قوانین کے بغیر نہ بڑھتی ہے اور نہ گھٹتی ہے۔ یاد رکھو! یہ اللہ تعالیٰ کے دفتر (ریکارڈ) میں محفوظ ہے۔ بلاشبہ (تخلیق علم اور قوانین کا) یہ (امتزاج) اللہ کیلئے سہل ہے۔
</item><item>پانی کے دونوں دریا 4(قطعے) ایک جیسے نہیں۔ ایک (دریا) شیریں، پیاس بجھانے والا کہ اس کا پینا خوشگوار ہے (اور آسانی سے گلے سے اتر جاتا ہے) اور دوسرا نمکین اور کڑوا۔ تم دونوں سے مچھلیوں کا ترو تازہ گوشت کھاتے ہو اور آراستگی و تزئین کی چیزیں (لعل و گوہر، صدف، مونگے وغیرہ وغیرہ) نکالتے ہو جسے تم زیب تن کرتے ہو۔ (اے انسان! سمندر چونکہ تمہارے لئے مسخر کیا گیا ہے، اس لئے اس میں پانی چیرتی ہوئی کشتیاں چلتی ہیں۔ اس سے مقصود یہ ہے کہ تم (بحری راستے سے تجارت کے ذریعے ) اللہ کے فضل، یعنی اس کی فاضل نعمتوں (=رزق) کو تلاش کرو اور شکر ادا کرو (یعنی ان نعمتوں کی قدر کرو، ان سے خود بھی استفادہ کرو اور دوسروں کو بھی فائدہ پہنچائو)۔ حواشی -4 بعض مفسرین کے نزدیک دونوں دریائوں سے مراد ایمان اور کفر کے دریا ہیں اور بعض کے مطابق اخروی اور دنیوی زندگی بھی ہے۔
</item><item>وہ رات کو دن میں داخل کرتا ہے اور دن کو رات میں داخل کرتا ہے، یعنی اللہ ہی سلسلۂ روز و شب کا خالق اور اسے قائم رکھے ہوئے ہے۔ اس نے چاند اور سورج کو (انسان کیلئے) مسخر کر رکھا ہے۔ یہ سلسلہ ا یک مقررہ وقت تک چلے جا رہا ہے۔ یہی ہے اللہ (جو ان امور کا مدبر) اور تمہارا رب یعنی رازق و پروردگار اور آقا و مالک ہے، بادشاہت و حکمرانی اسی کی ہے۔ اسے چھوڑ کر جن کو تم پکارتے ہو، وہ تو پرکاہ کے بھی مالک نہیں ہیں۔
</item><item>انہیں پکارو تو وہ تمہاری دعائیں نہیں سنتے (اور نہ سن ہی سکتے) ہیں اور (بالفرض) اگر سنیں بھی تو ان کو قبول نہیں کر سکتے (یا ان کا جواب نہیں دے سکتے)۔ (سب سے بڑھ کر یہ کہ) قیامت کے دن وہ تمہارے شرک کا انکار کریں گے (اس سے ثابت ہوا کہ غیر اللہ کو پکارنا شرک ہے)۔ (رب خبیر کے سوا) تمہیں ایسی سچی خبر اور کوئی نہیں سنا سکتا۔
</item><item>اے بنی نوع انسان! تم سب (جن میں اولیاء اللہ، برگزیدہ ہستیاں شامل ہیں) اللہ کے محتاج و دست نگر ہو اور اللہ! وہ تو بے احتیاج و بے نیاز… (اور اپنے انعام و اکرام، بخشش و احسان، رحمت و مغفرت، جود و عطا کے سبب) ممدوح خلائق ہے۔
</item><item>اگر وہ (اللہ تعالیٰ اپنے قانون مشیت و حکمت کی رو سے) چاہے تو تمہیں (دنیا کے منظر سے) غائب یا نابود کر دے اور (اپنے قانون استبدال و استخلاف کے مطابق تمہاری جگہ) ایک نئی قوم (A new nation) لے آئے (اور بسائے، تو تم کچھ نہیں کر سکو گے)۔
</item><item>اور ایسا کرنا اللہ تعالیٰ کیلئے ذرا دشوار نہیں۔
</item><item>اور کوئی اپنے اعمال کا بوجھ اٹھانے والا کسی دوسرے کے اعمال (سوء) کا بوجھ نہیں اٹھا سکتا، نہ دنیا اور نہ آخرت میں (وجہ یہ ہے کہ ہر شخص رہین اعمال اور مستوجب قانون مکافات عمل ہے، (Subject to Law of Retribution اور اگر کوئی بوجھ سے لدی ہوئی جان پکارے کہ اس کا بوجھ ہلکا کر دیا جائے تو اس کا بوجھ قطعاً ہلکا نہیں کیا جائے گا، اگرچہ وہ اپنے اعزہ اقارب ہی کو کیوں نہ پکارے۔ آپ صرف انہی لوگوں کو (ان کے اعمال سوء کے فطری خوفناک و المناک نتائج و عواقب سے) متنبہ کر سکتے ہیں، جو اپنے ان دیکھے پروردگار و مالک (کے قانون مکافات عمل) سے ترساں رہتے ہیں، نیز صلوٰۃ قائم کرتے ہیں، یعنی صلوٰۃ کے فرائض اور تقاضے پورا کرتے رہتے ہیں۔ جو کوئی بھی اپنا تزکیہ یعنی اپنے نفسیاتی یا قلبی امراض کا علاج کرتا، اپنے اخلاق کی تہذیب و تحسین کرتا، غور کے کانوں سے سنتا، عبرت کی نظروں سے دیکھتا، حکیمانہ انداز میں سوچتا اور عقل سلیم سے کام لینا سیکھتا، نیز اپنے باطنی قوی کو قوۃ سے فعل میں لاتا ہے، وہ اپنے ہی نفس اور فائدے کیلئے کرتا ہے اور حیات انسانی کے سفری کی آخری منزل اللہ ہی کی حضوری ہے (اس کے یہ معنی بھی ہو سکتے ہیں: حیات انسانی کی ہجرت کا منتہائے مقصود اللہ ہے)۔
</item><item>کیا اندھا (Blind) اور بینا (Seer) برابر ہو سکتے ہیں؟ (حقیقت آشنا اور حقیقت نا آشنا ایک جیسے نہیں ہو سکتے۔)
</item><item>کیا تاریکیاں روشنی کے مثل ہو سکتی ہیں؟ (تاریکیوں سے مراد کفر و شرک، ظلم و جہل، فتنہ و فساد، غلامی و ضلالت کے اندھیرے اور نور سے مراد ایمان و توحید، امن و سلامتی، آزادی و ہدایت کا نظام ہو سکتے ہیں)۔
</item><item>اور نہ ہی سایہ اور دھوپ (کی تپش ایک جیسے ہیں)۔
</item><item>اور نہ ہی زندے اور مردے برابر ہو سکتے ہیں۔ اللہ تعالیٰ (اپنے قوانین احترام آرزو اور مشیت و حکمت کے مطابق) جسے چاہتا ہے، سننے کی توفیق دیتا ہے۔ آپ کیلئے ممکن نہیں کہ جو لوگ عالم برزخ میں پڑے ہیں، ان کو کچھ سنا سکیں۔
</item><item>آپ کا کام صرف اتنا ہے کہ لوگوں کو ان کے اعمال سوء کے بھیانک نتائج و عواقب (Consequences) سے آگاہ کرتے رہیں۔
</item><item>(اے پیغمبر اعظم و آخرؐ!) یقینا ہم نے آپ کو الحق (=سچے دین اسلام یا للہ کے کل حیات انسانی کے نظام اور قرآن مجید) کے ساتھ (ایمان و اعمال صالحہ کے حسین ثمرات کی) خوشخبری دینے والا اور (کفر و شرک اور دیگر اعمال سوء کے المناک و غم انگیز نتائج و عواقب سے) متنبہ کرنے والا (Warner) بنا کر بھیجا ہے (یہ اصل بھی یاد رہے کہ) کوئی قوم ایسی نہیں گزری جسے اس کے انجام سے آگاہ کرنے والا کوئی نہ آیا ہو۔
</item><item>(اے پیغمبر آخرؐ!) اگر یہ لوگ آپ کو جھٹلاتے (Deny you) ہیں تو (کوئی نئی بات نہیں) ان سے پہلے والوں نے بھی (اپنے رسولوںؑ کو) جھٹلایا تھا، حالانکہ وہ ان کے پاس واضح نشان، روشن آسمانی صحیفے اور محکم و پائیدار ہدایت و دلائل لے کر آئے تھے۔
</item><item>لیکن جب انہوں نے (میرے دین اسلام یا کل حیات انسانی کے نظام اور وحی و تنزیل کو) ماننے سے انکار کیا، تو میں نے (کفار کو) پکڑ لیا۔ دیکھو! ان کا انکار کرنا کیا رنگ لایا (اور ہماری سزا کتنی سخت تھی)۔
</item><item>کیا تم نے غور نہیں کیا (اور دیدۂ عبرت نگاہ سے نہیں دیکھا) کہ اللہ آسمان سے پانی برساتا ہے، پھر ہم اس کے ساتھ رنگا رنگ کے پھل نکالتے ہیں اور پہاڑوں کے ایسے سلسلے میں ہیں جو سفید و سرخ مختلف رنگوں کے ہیں اور بض کالے کلوٹے ہیں۔
</item><item>اور اسی طرح انسانوں، جانوروں اور چارپایوں میں سے بھی طرح طرح کے رنگوں کے ہیں۔ اللہ (کے قوانین) سے صرف اس کے علم والے بندے (Learned erudite) ہی ڈرتے ہیں۔ بلاشبہ اللہ جلیل و مقتدر، صاحب سطوت و قوت… بہت بخشنے اور سیآت سے حفاظت فرمانے والا ہے۔
</item><item> جو لوگ اللہ کی کتاب کا مطالعہ بالحق کرتے ہیں اور صلوٰۃ (کو اپنے فرائض و تقاضوں کے ساتھ) قائم کرتے ہیں، نیز جو کچھ (مال و منال، جاہ و حشمت، علم و فن یا ہر عطائے جاریہ) ہم نے انہیں عطا کیا ہے، اسے خفیہ اور علانیہ (اللہ کی راہ میں، یعنی اس کے بندوں کی فلاح و بہبود کیلئے) خرچ کرتے ہیں، تو وہ ایک ایسی تجارت کی آس لگائے بیٹھے ہیں جس میں کوئی (دنیوی و اخروی) خسارہ نہیں۔
</item><item>یقینا (اللہ تعالیٰ ان کی تجارت کو خسارے سے بچائے گا تاکہ) وہ انہیں ان کا پورا پورا اجر دے اور پھر اپنے فضل سے اس سے بھی زیادہ۔ بلاشبہ (اللہ تعالیٰ) در گزر کرنے، بخشنے… بہت قدر کرنے والا ہے۔
</item><item>(اے رسولؐ!) جو کتاب ہم نے آپ کی طرف وحی کے ذریعے نازل کی ہے، وہ حق، یعنی سچی اور افادی و حکیمانہ اقدار کی حامل ہے (اور بنی نوع انسان کی تمام ضرورتوں کو پورا کرتی ہے)، (اپنے سے) پہلی کتب سماوی کی تصدیق کرتی ہے۔ بلاشبہ اللہ تعالیٰ اپنے بندوں کے بارے میں کل معلومات رکھنے والا… ان کا نگران حال (Watchful) ہے۔
</item><item>پھر ہم نے کتاب کا وارث ان کو بنایا جنہیں ہم نے اپنے بندوں میں سے چن لیا۔ ان میں سے کوئی تو اپنے نفس پر ظلم کرنے والا ہے اور کوئی ان میں سے میانہ رو ہے اور کوئی اللہ کے اذن سے نیکیوں اور خیرات میں (دوسروں سے) سبقت لے جانے والا ہے، یہی تو اس کا بہت بڑا فضل ہے۔
</item><item>ہمیشہ رہنے والے بہشت ہیں، جن میں یہ لوگ داخل ہوں گے۔ وہاں انہیں سونے کے کنگن اور سچے موتیوں سے آراستہ کیا جائے گا اور وہاں ان کا لباس ریشمی ہو گا۔
</item><item>اور (جب وہ جنت کا نظارہ کریں گے تو) کہیں گے کہ شکر ہے اس اللہ کا جس نے ہم سے غم دور کر دیا۔ یقینا ہمارا رب بخشنے والا۔ بڑا قدر دان ہے۔
</item><item>جس نے اپنے فضل سے ہمیں ابدی قیام گاہ میں ٹھہرایا، اب ہمیں یہاں کوئی مشقت اٹھانا پڑے گی نہ تکان ہی لاحق ہو گی۔
</item><item>اور جن لوگوں نے (اسلام کے نظام حیات کلی اور اس کے کل احکام و قوانین، تعلیمات و آئین کا) انکار کیا، ان کیلئے جہنم کی آگ ہے۔ نہ تو ن کا کام تمام کیا جائے گا کہ وہ مر جائیں اور نہ ان کیلئے جہنم کے (خوف و حزن کے) عذاب میں کوئی کمی ہی کی جائے گی۔ اسی طرح ہم کافروں کو (اپنے قانون مجازات کے مطابق ان کے کفر کا) بدلہ دیتے ہیں۔
</item><item> وہ وہاں چلا چلا کر فریاد کریں گے: اے ہمارے رب! ہمیں یہاں سے نکال لے تاکہ ہم صالح عمل کریں، ان اعمال سے مختلف جو پہلے کرتے تھے۔ انہیں جواب دیا جائے گا: کیا ہم نے تمہیں اتنی عمر نہ دی تھی کہ اس میں کوئی نصیحت حاصل کر لیتا جو نصیحت حاصل کرنا چاہتا تھا؟ اور تمہارے پاس متنبہ کرنے والا بھی آ چکا تھا۔ اب مزا چکھو، ظالموں کا یہاں کوئی مددگار نہیں۔
</item><item>یاد رکھو! آسمانوں اور زمین کی کل باتیں، چیزیں اور امور (جو بشمول انسان کل مخلوقات کیلئے) غیب، یعنی مخفی و غیر مرئی ہیں، ان کا جاننا صرف اللہ تعالیٰ کیلئے ہے (اور صرف وہی ان کا علم رکھتا ہے، نیز غیب اس کیلئے شہود ہے، اس کے سوا کسی اور کو غیب کا علم نہیں)۔ یاد رکھو! بلاشبہ نفسوں کی ایک ایک بات اللہ تعالیٰ کلی طور پر جاننے اور دیکھنے والا ہے، یعنی تمہارے باطنی اور احوال و ظروف کا علم کلی رکھتا ہے۔
</item><item>وہی تو ہے جس نے تمہیں کرۂ ارض یا زمین میں خلیفہ (حکمران، حاکم، ناظم الامور) مقرر کیا۔ جو لوگ کفر کرتے ہیں تو ان کا وبال کفر (Consequences of infidelity) انہیں پر ہو گا اور کافروں کو ان کا کفر اس کے سوا کوئی ترقی نہیں دیتا کہ ان کے رب کا غضب ان پر زیادہ سے زیادہ بھڑکتا چلا جاتا ہے۔ کافروں کیلئے خسارے میں اضافے کے سوا کوئی ترقی نہیں۔
</item><item>(اے نبیؐ!) ان سے کہہ دیں کہ کیا تم نے اپنے خود ساختہ معبودوں کا حال دیکھا جنہیں تم اللہ کے سوا پکارتے ہو؟ مجھے زمین کا وہ ٹکڑا دکھائو جو انہوں نے تخلیق کیا ہے (یا زمین میں کیا پیدا کیا ہے؟) اور اگر یہ نہیں تو کیا آسمانوں کی تخلیق میں ان کی کوئی شرکت ہے؟ (اگر یہ نہیں بتا سکتے تو ان سے پوچھو) کیا ہم نے انہیں کوئی تحریر لکھ دی ہے جس کی بناء پر یہ (اپنے اس شرک کیلئے) کوئی صاف سند یا محکم دلیل رکھتے ہوں؟ ان میں سے کوئی بات بھی نہیں۔ بلکہ یہ ظالم ایک دوسرے کو محض فریب کے جھانسے دیئے جا رہے ہیں۔
</item><item>حقیقت یہ ہے کہ یہ صرف اللہ ہی ہے جس نے اجرام فلکی اور زمین کو الگ الگ ہونے سے روک رکھا ہے (اور وہ تھمے ہوئے ہیں)۔ اگر وہ ایک د فعہ الگ الگ ہو جائیں تو (اس اللہ) کے سوا کوئی انہیں دوبارہ نظام کا پابند نہیں کر سکتا۔ اصل یہ ہے کہ ’’وہ‘‘ (اللہ) بڑا ہی بردبار (Clement)۔ سیآت کو محو کرنے، ان سے تحفظ فراہم کرنے اور بہت بخشنے والا ہے۔
</item><item>اس سے پہلے یہ لوگ اللہ کا نام لے کر کڑی کڑی قسمیں کھاتے تھے کہ ان کے پاس کوئی ہدایت کرنے والا آیا تو وہ ہدایت پانے میں ہر ایک قوم سے سبقت لے جائیں گے، لیکن جب ان کے پاس ہدایت کرنے والا (اور اعمال سوء کے غم انگیز نتائج و عواقب سے خبردار کرنے والا) آیا تو اس سے ان کی نفرت ہی بڑھی (اور وہ حق سے فرار کر گئے)۔
</item><item>کیونکہ وہ (اللہ کی) زمین میں سرکشی کرتے تھے اور ریشہ دوانیوں میں مصروف تھے۔ لیکن ریشہ دوانیاں اور بری چالیں تو ریشہ دوانی کرنے والے ہی کو ہلاک و برباد کرتی ہیں۔ اب کیا لوگ اس کا انتظام کر رہے ہیں کہ پچھلی قوموں کے ساتھی اللہ کا جو طریقہ رہا ہے، وہی ان کے ساتھ روا رکھا جائے؟ یہی چاہتے ہیں تو تم اللہ کے اصول کار یا طریقے میں ہرگز تبدیلی نہیں پائو گے اور نہ اللہ کی سنت یا طریقے کو کبھی ٹلتا ہوا دیکھو گے۔ (اس کا مطلب ہے کہ اس کی سنت ہمیشہ سے قائم و دائم ہے اور تغیر و تبدل سے وراء الوراء ہے)۔
</item><item>کیا ان لوگوں نے زمین میں کبھی سیر و سیاحت (بالحق) نہیں کی کہ ان لوگوں کا انجام نظر آتا جو ان سے پہلے گزر چکے ہیں اور وہ ان سے کہیں زیادہ طاقتور تھے؟ آسمانوں اور زمین میں کوئی شے ایسی نہیں جو اللہ کو عاجز کر سکے۔ بلاشبہ وہ (اللہ) علم کلی رکھنے والا… ہر شے اور اس کے کرنے پر قدرت کاملہ رکھنے والا ہے۔
</item><item>اگر اللہ لوگوں کو ان کے اعمال سوء (Ugly and evil deeds) کی وجہ سے پکڑنے لگتا تو روئے زمین پر کسی جاندار کو (زندہ) نہ چھوڑتا، لیکن وہ (اپنے قانون امہال Law of Respite کی رو سے) لوگوں کو مقررہ مدت تک مہلت دیئے جاتا ہے۔ پھر ان کا (مقررہ) وقت آ پہنچتا ہے تو وہ ان کو پکڑ لیتا ہے۔ پس وہ جان لیتے ہیں کہ اللہ اپنے بندوں کے تمام اعمال کو دیکھنے۔ سننے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>یا۔ سین۔
</item><item>قسم ہے بار بار پڑھے جانے والے (قرآن) کی، جو حکمت کی باتوں سے معمور اور نظری۔ عملی دانشمندی (Theoretical-Practical Wisdom) سکھانے والی (کتاب) ہے۔
</item><item>یقینا آپ (اللہ کے) رسولوںؑ میں سے (ایک رسولؐ) 1 ہیں۔ حواشی-1 اللہ کے رسولؑ اس کے دیئے گئے احکام و تعلیمات اور قوانین و ہدایات پر عمل کرکے عملی نمونہ بنتے ہیں، انسان کیلئے ان کی سیرت طیبہ زندگی گزارنے کی احسن شکل ہوتی ہے۔
</item><item>جو حسین و فطری اور قائم و دائم راہ راست پر وہیں (جو انسان کو اپنی منزل مقصود یعنی جنت قرۃ العین میں لے جاتی ہے)۔
</item><item>یہ (قرآن حکیم) قوت و جبروت۔ رحمت والے کی طرف سے نازل کیا گیا ہے۔
</item><item>تاکہ آپ (اس کے احکام و تعلیمات اور قوانین و ہدایات کے ذریعہ) لوگوں کو متنبہ کریں، جن کے آبائو اجداد (کسی پیغمبر کے ذریعے) متنبہ نہیں کئے گئے اور (اس لئے) غفلت میں پڑے ہوئے ہیں (یا یہ معنی بھی ہو سکتے ہیں: کہ آپ اس قوم کو اس سے ڈرائیں جس سے ان کے آبائو اجداد کو متنبہ کیا گیا تھا، کیونکہ وہ اس سے غافل ہیں)۔
</item><item>ان میں سے اکثر لوگ فیصلہ عذاب کے مستحق ہو چکے ہیں، اس لئے (کہ) آپ کو تسلیم بالیقین نہیں کرتے (آپ کی باتوں کو نہیں مانتے)۔
</item><item>ہم نے ان کی گردنوں میں (اپنے قانون مجازات کے مطابق) طوق ڈال دیئے ہیں اور وہ ٹھوڑیوں تک (پھنسے ہوئے) ہیں۔ اس کا نتیجہ یہ ہے کہ ان کی گردنیں اکڑ گئی ہیں (Stiff-necked) (اور وہ کچھ دیکھ نہیں سکتے)۔
</item><item>ہم نے ایک دیوار ان کے آگے کھڑی کر دی ہے اور ایک دیوار ان کے پیچھے۔ ہم نے ان کی آنکھوں پر پردہ ڈال دیا ہے، پس انہیں نظر (ہی) نہیں آتا۔
</item><item>(وہ گوش حق نیوش سے سننا جانتے ہیں نہ دیدۂ عبرت نگاہ سے دیکھنا اور نہ عقل سلیم سے سوچنا سمجھنا ہی جانتے ہیں)، لہٰذا آپ کا انہیں (حقائق کے انکار کے فطری خوفناک و المناک نتائج و عواقب سے) متنبہ کرنا یا نہ کرنا ایک جیسا ہے، کیونکہ وہ ان حقائق کو تسلیم بالیقین کرنے والے ہیں ہی نہیں۔
</item><item>آپ تو بس اس شخص کو آنے والے نتائج و عواقب اور خطرات سے خبردار ہی کر سکتے ہیں، جو ذکر (یعنی قرآن حکیم) کی پیروی کرتا ہے اور جو رب عاشق (کے قانون مجازات) سے بن دیکھے خوف بداماں رہتا ہے۔ آپ اس کو نوید سے شاداں و مسرور کر دیں کہ اس کیلئے مغفرت ہے، یعنی اس کی سیآت محو کر دی جائیں گی اور ان سے اسے تحفظ فراہم کیا جائے، نیز اس کو (حقائق کو تسلیم بالیقین کرنے کا) باعزت و نفیس بدلہ ملے گا۔
</item><item>ہم یقینا ایک روز مردوں کو زندہ کرنے والے ہیں۔ جو کچھ اعمال و افعال انہوں نے کئے ہیں، وہ سب ہم ریکارڈ کرتے (اور محفوظ رکھتے) جا رہے ہیں اور جو کچھ آثار انہوں نے پیچھے چھوڑے ہیں وہ بھی ثبت کرتے جا رہے ہیں۔ ہم نے (انسان کے) ہر بڑے چھوٹے فعل و قول کو ایک ناطق۔ مرئی فلم کے ذریعہ سب کچھ ریکارڈ اور محفوظ کر رکھا ہے (انسان جو کچھ کرتا کراتا ہے، وہ اس روز اپنے سامنے مشہور پائے گا، اللہ نے ہر شے کو ایک معروف راہ کا پابند بنا رکھا ہے)۔
</item><item>اور آپ انہیں اس بستی والوں کی رو داد مثال کے طور پر سنائیں جن (بستی والوں) کے پاس (ہمارے) رسولؑ آئے۔
</item><item>جب ہم نے ان کی طرف دو رسولؑ بھیجے اور انہوں نے دونوں کو جھٹلایا (اور ایمان نہ لائے)۔ پھر ہم نے ان کی مدد و تقویت کیلئے تیسرا رسولؑ بھیجا۔ ان سب نے ان سے کہا کہ ہم تمہاری طرف رسول کی حیثیت سے بھیجے گئے ہیں۔
</item><item>(بستی والوں نے) جواب دیا کہ تم تو محض ہمارے جیسے انسان (Human) ہو، (رب) رحمن نے ہرگز کوئی شے نازل نہیں کی ہے، تم سراسر جھوٹ بول رہے ہو۔
</item><item>(رسولوںؑ نے) کہا: ہمارا پروردگار و آقا اور حاکم و مالک خوب جانتا ہے کہ ہم یقینا تمہاری طرف رسول بنا کر بھیجے گئے ہیں۔
</item><item>اور ہم (رسولوںؑ) پر (اللہ تعالیٰ کے قوانین و احکام اور تعلیمات کے) واضح و غیر مبہم اظہار و ابلاغ (Expression and communication) کے سوا کوئی ذمہ داری نہیں ہے۔
</item><item>(بستی والے) کہنے لگے: ہم تو تمہیں اپنے لئے بری فال سمجھتے ہیں۔ اگر تم باز نہ آئے تو ہم تمہیں ضرور سنگسار کر دیں گے اور ہم سے تم بڑی درد ناک و غم انگیز سزا پائو گے۔
</item><item>(رسولوںؑ نے) جواب دیا کہ تمہاری نحوست تو تمہارے ہی ساتھ ہے۔ کیا تم ہمیں اس لئے بری فال سمجھتے ہو کہ ہم تمہیں نصیحت کرتے ہیں (اور اللہ تعالیٰ کے قوانین و احکامات اور تعلیمات تم تک پہنچاتے ہیں؟) یقینا تم حد سے تجاوز کرنے والے لوگ ہو۔
</item><item>اتنے میں شہر کے دور دراز گوشے سے ایک شخص دوڑتا ہوا آیا۔ اس نے کہا: اے میرے بھائیو! اللہ کے رسولوںؑ کے نقوش قدم پر چلو۔
</item><item>ان کے اسوہ کے مطابق زندگی کرو جو تم سے ایک تو اجر نہیں مانگتے اور دوسرے حسین و منیر اور فطری و راست راستے پر چل بھی رہے ہیں۔
</item><item>مجھے کیا ہوا ہے کہ میں اس ہستی کی طاعت و بندگی نہ کروں جس نے مجھے پیدا کیا ہے اور اسی کی طرف تم سب کو لوٹ کر جانا ہے۔
</item><item>اور کیا میں اسے چھوڑ کر غیروں کو اپنا معبود و حاکم بنا لوں؟ اگر (رب) رحمن (اپنے قانون مجازات کے مطابق) مجھے مصیبت میں مبتلا کرنا چاہے تو ان کی سفارش میرے کام نہ آ سکے اور نہ وہ (عذاب سے) مجھے بچا ہی سکیں۔
</item><item>(اگر میں یہ شرک کرتا ہوں) تب تو میں یقینا صاف گمراہی میں مبتلا ہو گیا۔
</item><item>میں یقینا تمہارے پروردگار و آقا اور حاکم و مالک کو تسلیم بالیقین کرتا ہوں (اور اس کے قوانین و احکام اور تعلیمات کے مطابق زندگی کرتا ہوں)، پس میری بات کو گوش حق نیوش سے سنو۔
</item><item>(لیکن اس کی نصیحت ماننا تو درکنار، ظالموں نے اسے قتل کر دیا۔) چنانچہ اس سے کہا گیا: جائو باغ بہشت میں داخل ہو جائو۔ کہنے لگا: کاش میری قوم جانتی۔
</item><item>کہ میرے رب نے کس طرح میری مغفرت فرمائی ہے، یعنی میری سیآت محو کر دی ہیں اور میرا شمار اپنے معزز (Honoured) بندوں میں کیا ہے۔
</item><item>اور ہم نے اس (کی موت) کے بعد اس قوم پر آسمان سے کوئی لشکر نازل نہیں کیا اور نہ ہی اس طرح (لشکر) نازل کرنا ہمارا دستور ہے۔
</item><item>وہ صرف ایک گرجتی ہوئی آواز تھی اور دیکھو! ان کا شعلۂ حیات خاموش ہو گیا۔
</item><item>لوگوں پر حسرت و افسوس ہے کہ جو رسولؑ بھی ان کے پاس آیا، انہوں نے اس کی تضحیک کی (اور ہنسی اڑائی)۔
</item><item> کیا وہ (اس حقیقت میں) غور نہیں کرتے کہ ان سے پہلے ہم نے کتنی نسلیں ہلاک کیں جو ان کی طرف کبھی واپس نہیں آئیں گی؟
</item><item>اور وہ یقینا سب کے سب اکٹھے کرکے ہمارے حضور (حساب و جزا کیلئے) حاضر کئے جائیں گے۔
</item><item>اور مردہ زمین بھی ان کیلئے ایک (اعجازی اور عبرت انگیز) نشان ہے۔ ہم اسے زندگی بخشتے ہیں اور اس سے غلہ و اناج نکالتے ہیں تو وہ اس میں سے کھاتے ہیں۔
</item><item>اور ہم نے اس (زمین) میں کھجوروں اور انگوروں کے باغ لگا رکھے ہیں اور اس میں چشمے جاری کر رکھے ہیں۔
</item><item>تاکہ وہ (اللہ کے دیئے ہوئے) اس کے پھل سے کھائیں اور اپنی محنت کا پھل بھی وصول کریں (یا یہ پھل ان کے ہاتھوں نے نہیں پیدا کئے)۔ کیا وہ (ان تمام انعامات کے باوجود) ہمارا (قولی و فعلی) شکر ادا نہیں کریں گے؟
</item><item>وہ ذات ہر عیب اور کمزوری سے منزہ ہے (اور اسے بزرگی ہے)، جس نے زمین کی پیداوار میں، انسانوں میں اور ان تمام مخلوقات میں جن کا انسان کو علم نہیں، دو دو اور مقابل (ازواج) چیزیں پیدا کی ہیں (متضاد اصناف یعنی جوڑے پیدا کئے)۔
</item><item>اور ان کیلئے رات بھی ایک (اعجازی و عبرت انگیز) نشان ہے۔ ہم اس سے دن کو نکال لیتے ہیں اور وہ یکایک اندھیرے میں داخل ہو جاتے ہیں۔
</item><item>اور سورج بھی (اس کے اعجازی نشانات میں سے ہے) جو ایک مقررہ منزل و رستے کی طرف چلا جا رہا ہے۔ یہ قانون تقدیری 2 ہے، بڑے ہی صاحب سطوت و زبردست… علم کلی رکھنے والے کا (جو اٹل ہے)۔ حواشی -2 اللہ تعالیٰ کا قانون تقدیری: اندازہ کرنے یا تخمینہ لگانے کا قانون۔
</item><item>اور ہم نے چاند کیلئے منزلیں مقرر کر دی ہیں، حتیٰ کہ وہ ان سے گزر کر پھر کھجور کی پرانی اور سوکھی ہوئی شاخ کی طرح ہو جاتا ہے۔
</item><item>سورج کیلئے ممکن نہیں کہ وہ چاند کو پکڑ لے اور نہ رات دن پر سبقت لے جا سکتی ہے۔ تمام اجرام فلکی اپنے اپنے مدار میں گردش کر رہے (اور اپنے فرائض سرانجام دے رہے) ہیں۔
</item><item>اور ان کیلئے اس بات میں بھی ایک (عبرت انگیز و اعجازی) نشان ہے کہ ہم نے ان کی نسل کو ایک بھری ہوئی کشتی میں سوار کیا۔ 3 حواشی -3 بعض مفسرین نے اس کشتی سے مردا کشتی نوحؑ لیا ہے۔
</item><item>اور ان کیلئے ویسی ہی اور چیزیں پیدا کیں، جن پر وہ سوار ہوتے ہیں۔
</item><item>اور اگر ہم (اپنے قوانین مشیت و حکمت اور مجازات کے مطابق) چاہیں تو ان کو غرق کر دیں۔ پھر نہ کوئی ان کی فریاد سننے والا ہو اور نہ وہ کسی طور بچائے جا سکیں۔
</item><item> ہم انہیں صرف اپنے قانون رحمت (Law of Mercy) کے نتیجہ میں بچاتے ہیں، تاکہ وہ ایک مدت تک اس سامان زیست (Means of sustenance) سے زندگی کریں (جو ہم نے ان کیلئے زمین میں مقدر کر دیا ہے)۔
</item><item>اور جب ان سے (ناصحانہ انداز میں) کہا جاتا ہے کہ اس عذاب سے اپنا بچائو کر لو جو (ہمارے قانون مکافات عمل کے مطابق) تمہارے آگے آ رہا ہے اور تمہارے پیچھے گزر چکا ہے، تاکہ تم پر رحم و کرم کیا جائے (تو وہ نفرت سے منہ پھیر لیتے ہیں اور کان نہیں دھرتے)۔
</item><item>جب بھی ان کے پاس ان کے پروردگار و مالک کے قوانین و احکام اور تعلیمات میں سے کوئی حکم یا تعلیم آتی ہے، تو وہ اس کی طرف نظر التفات نہیں کرتے (اور منہ پھیر لیتے ہیں)۔
</item><item> اور جب ان سے کہا جاتا ہے کہ اللہ نے جو مال و منال تمہیں دیا ہے، اس میں سے (اللہ کے بندوں پر) خرچ کرو، تو منکرین حق (کفر کی راہ اختیار کرنے والے) اہل ایمان (اہل تسلیم و رضا) کو جواب دیتے ہیں: کیا ہم ان (اہل احتیاج اور محروم لوگوں) کی کفالت کریں، جن کی کفالت اگر اللہ چاہتا تو خود کرتا؟ (یہ عقیدہ و کردار رکھنے والو!) یقینا تم تو صاف اور قطعی طور پر غلط روش پر ہو۔
</item><item>اور (لوگ) آپ سے پوچھتے ہیں: اگر تم سچے ہو تو بتائو (کہ اعمال سوء کے ہولناک نتائج کا) وعدہ کب پورا ہو گا؟
</item><item>وہ صرف ایک گرجتی ہوئی آواز کا انتظار کر رہے ہیں۔ وہ بس ایک دھماکہ ہے جو یکایک انہیں اس حالت میں پکڑے گا جب یہ (اپنے دنیوی معاملات میں) جھگڑ رہے ہوں گے۔
</item><item>سو اس وقت یہ وصیت تک نہ کر سکیں گے اور نہ اپنے گھروں کو پلٹ سکیں گے۔
</item><item>پھر جب مردوں کی صورتوں، یعنی ناقابل ادراک لطیف صوری پیکروں میں پھونکا جائے گا اور (اپنے انفاخ) سے انہیں دوبارہ زندہ کیا جائے گا، تو وہ یکایک عالم برزخ سے نکل کر اپنے رب کے حضور (پیش ہونے ا ور حساب و جزا کیلئے) حاضر کر دیئے جائیں گے۔
</item><item>وہ (گھبرا کر) کہیں گے: ہائے ہماری بدبختی! یہ کس نے ہمیں ہماری خواب گاہ 4 (اور نیند) سے اٹھا کھڑا کیا؟ یہ وہی (قیامت) تو ہے جس کا (رب) رحمن نے وعدہ کیا تھا، نیز رسولوںؑ نے (جو کچھ کہا تھا) سچ کہا تھا۔
</item><item>وہ صرف ایک گرجتی ہوئی آواز ہو گی، وہ سب کے سب آن واحد میں ہمارے حضور پیش کر دیئے جائیں گے۔
</item><item>پس آج کے دن کسی سے ذرہ بھر نا انصافی نہیں کی جائے گی اور تمہیں (قانون مکافات عمل کے مطابق) ویسا ہی بدلہ دیا جائے گا، جیسا تم عمل کرتے تھے۔
</item><item>اس روز اہل جنت (Companions of Heaven) خوشیاں منانے میں مشغول ہوں گے۔
</item><item>وہ اور ان کی بیویاں گھنیری چھائوں میں مسندوں پر تکیے لگائے ہوں گے۔
</item><item>ان کیلئے طرح طرح کے پسندیدہ پھل ہوں گے اور جو کچھ وہ طلب کریں گے، موجود ہو گا۔
</item><item>’سلامتی‘‘، رب رحیم کا (اہل جنت کیلئے) فرمان ہو گا۔
</item><item>(پھر اللہ مجرموں سے مخاطب ہو گا)۔ اے مجرمو! آج تم الگ اور ایک ہو جائو۔
</item><item>اے آدم کی اولاد! کیا میں نے تم کو حکم نہیں دیا تھا (اور تاکید نہیں کی تھی) کہ شیطان کی اطاعت و فرمانبرداری نہ کرنا، وہ تمہارا کھلا دشمن ہے۔
</item><item>اور صرف میری ہی اطاعت و فرمانرداری (=عبادت) کرو۔ یہی صراط مستقیم، یعنی منزل مقصود کو جانے والی سیدھی اور دائمی راہ ہے۔
</item><item>اس کے باوجود شیطان نے تم میں سے خلق کثیر کو گمراہ کر دیا۔ کیا تم عقل سے کام نہیں لیتے؟
</item><item>یہ وہی جہنم ہے، جس کا تم سے وعدہ کیا گیا تھا (اور جس سے تم کو خبردار کر دیا گیا تھا۔
</item><item>آج اس (میں داخل ہو جائو اور اس کا) ایندھن بنو،۔ اس کفر کے بدلے جو تم دنیا میں کرتے رہے ہو۔
</item><item>آج ہم ان کے مونہوں کو مہر بند کئے دیتے ہیں اور ان کے ہاتھ ہم سے باتیں کریں گے اور ان کے پائوں ان اعمال و افعال کی گواہی دیں گے، جس کا اکتساب وہ (دنیا میں) کرتے تھے۔
</item><item>ہم چاہیں تو (اپنے قانون مشیت و حکمت کے مطابق) ان (کافروں) کی نگاہیں بیکار کر دیں، پھر یہ راستے کی طرف لپک کر دیکھیں (تو) کہاں سے انہیں راستہ سجھائی دے گا؟
</item><item>ہم چاہیں تو (اپنے قوانین مشیت و حکمت اور مجازات کے مطابق) انہیں ان کی جگہ ہی پر اس طرح مسخ کرکے رکھ دیں (اور ان کے قوی معطل کر دیں) کہ یہ نہ آگے چل سکیں نہ پیچھے ہٹ سکیں۔
</item><item>اور ہم جسے لمبی عمر دیتے ہیں، اس کے قوی (Potentials) کو انحطاط کی طرف لوٹا دیتے ہیں۔ پھر وہ کیوں عقل سے کام نہیں لیتے اور سمجھتے بوجھتے کیوں نہیں؟
</item><item>اور ہم نے اس (نبیؐ) کو شعر نہیں سکھایا ہے اور نہ شعر موزوں کرنا اس کے شایان شان ہی ہے۔ یہ (کتاب) تو یاد دہانی کرانے والی 5 (Reminder) اور صاف صاف بیان کرنے والی، بار بار اور بکثرت پڑھنے کی چیز (قرآن) ہے۔ (نیز جس کا چرچا اقصائے عالم میں خوب ہو اور ہمیشہ ہوتا رہے)۔ حواشی -5 ذکر سے مراد یہ ہے کہ یہ بنی نوع انسان (Mankind) کو اس واقعیت کی یاد دہانی کراتا ہے کہ عالم دہر میں جملہ نفوس انسانی نے، روز الست وبلیٰ رب العلمین کے استفسار کے جواب میں اس کی توحید الوھیت و ربوبیت کا اقرار کیا تھا اور اس کی شہادت بھی دی تھی۔
</item><item>تاکہ وہ اس شخص کو متنبہ کرے جو (معنوی لحاظ سے) زندہ ہے (یعنی سنتا، دیکھتا، سوچتا اور عقل سے کام لیتا ہے) اور انکار کرنے والوں پر حجت قائم ہو جائے۔
</item><item>کیا وہ ان چیزوں کو غور کی نظروں سے نہیں دیکھتے، جو ہم نے ان کیلئے اپنی قدرت و حکمت سے تخلیق ہیں، ان میں چوپائے بھی ہیں اور اب یہ ان کے مالک ہیں۔
</item><item>اور ہم نے ان (چوپایوں) کو ان کا مطیع و منقاد بنا دیا ہے (And we have subdued them, for them)، سو بعض کو وہ سواری کے کام میں لاتے ہیں اور بعض کا گوشت کھاتے ہیں۔
</item><item>اور ان کیلئے ان میں (اور بھی) فائدے اور مشروبات (Drinks) ہیں۔ کیا وہ (ان انعامات کے باوجود) ہمارا (قولی و فعلی) شکر ادا نہیں کریں گے؟ (ضرور کرنا چاہئے)۔
</item><item>غور کرو (کہ ان مشرکوں کے ظلم و جہل کا یہ حال ہے) کہ انہوں نے اللہ تعالیٰ کو چھوڑ کر اوروں کو محبوب و مقصود اور حاکم و مطاع بنا رکھا ہے، اس (موہوم) امید پر کہ (قیامت کے روز) ان کی مدد کی جائے گی (اور وہ ان کی شفاعت و سفارش سے بچ سکیں گے)۔
</item><item>وہ ان کی مدد کرنے کی ہرگز مقدرت نہیں رکھتے، خواہ وہ ان (کی مدد و شفاعت) کیلئے جوق در جوق آ جائیں۔
</item><item>سو (میرے رسولؐ!) ان (حق کور اور حق دشمن لوگوں کی (طنزیہ) باتیں آپ کو محزوں و کبیدہ خاطر نہ کریں، یعنی آپ کو ان لوگوں کی باتوں کی پروا نہیں کرنا چاہئے۔ ہم وہ سب کچھ جانتے ہیں، جو وہ چھپاتے ہیں اور جو وہ ظاہر کرتے ہیں۔
</item><item>کیا بنی نوع انسان غور کی نظروں سے نہیں دیکھتا کہ ہم نے اسے (اپنی تخلیقی فعلیت کے مطابق) نطفے، یعنی مادہ منویہ کے ایک قطرے سے (From a sperm drop) ارتقائی انداز میں تخلیق کیا ہے (اور کرتے رہتے ہیں)؟ پھر دیکھو! وہ (تیز زبان) نزاع و تکرار کرنے والا بن جاتا ہے۔
</item><item>اور وہ (انسان) ہمارے متعلق عجیب عجیب مثالیں گھڑتا ہے اور اس نے اپنی تخلیق کو (غیر اہم خیال کرکے) فراموش کر دیا ہے، وہ کہتا ہے: کون ان ہڈیوں کو زندہ کرے گا جب کہ یہ بوسیدہ ہو چکی ہے؟
</item><item>(اے رسولؐ!) آپ ان پر واضح کر دیں کہ انہیں وہی (اللہ اپنے قانون مشیت و حکمت کے مطابق، نیک پیکر دے کر) زندہ کرے گا، جس نے انہیں (اپنے قانون ارتقاء کے مطابق اور اپنی تخلیقی فعلیت سے) پہلی بار پیدا کیا تھا۔ وہ اپنی تخلیق سے پوری طرح باخبر (اور تخلیق کے تمام طریقے بہت خوب جانتا ہے، نیز اپنے امور کمال دانشمندی سے سرانجام دیتا ہے)۔
</item><item>وہی (اللہ) ہے جو سبز درخت سے تمہارے لئے آگ نکالتا ہے اور پھر تم اس آگ سے اور آگ روشن کر لیتے ہو (اور چولہے وغیرہ دہکاتے ہو)۔
</item><item>کیا وہ (اللہ)، جس نے (اپنے قوانین کن فیکون اور مشیت و حکمت کے مطابق) آسمانوں اور زمین کو ارتقائی انداز میں تخلیق کیا، اس بات پر قدرت نہیں رکھتا کہ ان جیسی کوئی اور مخلوق پیدا کر دے؟ کیوں نہیں (وہ قادر مطلق ہے اور ہر شے اور اس کے کرنے پر قدرت کاملہ رکھتا ہے) اور وہ (آپ کا پروردگار، اللہ) ہی ہے جو عظیم خالق… عالم بالذات اور علم کلی رکھنے والا ہے۔
</item><item>اس کی تخلیقی فعلیت کی شان یہ ہے کہ جب وہ کسی چیز کی تخلیق کا ارادہ کرتا ہے تو اسے حکم دیتا ہے کہ وجود میں آ جا 6 وقوع پذیر ہو جا تو وہ وجود میں آ جاتی یا وقوع پذیر ہو جاتی ہے۔ حواشی -6 کن فیکون: یہ قرآن حکیم کا اصطلاحی جملہ ہے، جو کسی شے کی وقوع پذیری کی قطعیت کے ساتھ احسن الخالقین کی تخلیقی فعلیت (Creative activity) کی سنت پر دلالت کرتا ہے، جو جمالیاتی… تزویجی اور ارتقائی۔ بالحق (Aesthetic-pairing and revolutionary-benefical) ہے۔ رب کریم عالم زمان و مکان (Time and space) یعنی کل موجودات (Creation) اور حیات و ممات کا خالق (Crator) ہے۔ مشاہدہ گواہ ہے کہ ہر چیز کی تخلیق بتدریج ہوتی ہے۔ مثال کے طور پر، اللہ تعالیٰ درخت کے بیج کو حکم دیتا ہے کہ درخت ثمرور بن جا تو وہ فوراً پھلنے پھولنے لگتا ہے اور اپنے خالق حقیقی کی مقرر کی ہوئی میعاد یا تقدیر کے مطابق پہلے تنہ بنتا اور پھر برگ و بار لاتا اور ثمرور درخت بن جاتا ہے۔ اس عمل میں قطعیت کے ساتھ ارتقاء بھی پایا جاتا ہے۔ اسی طرح انسان کا بچہ اللہ کے حکم سے جرثومۂ حیات سے نو ماہ تک نشوونما پاتا رہتا اور بشر بن کر عالم وجود میں آتا ہے۔
</item><item>یقینا وہ (اللہ تعالیٰ) ہر قسم کے نقص، ضعف، حاجت وغیرہ سے منزہ و پاک ہے، ہر شے کی حکومت یا مکمل اقتدار اسی کے قبضۂ قدرت اور اختیار میں ہے، (اور یہ نہ بھولو کہ) تم نے (چار و ناچار) اسی (کے قوانین و احکام) کی طرف رجوع کرنا ہے (دنیا اور آخرت دونوں میں) (اور بالآخر تم سب نے اسی کی طرف لوٹ کر جانا ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قطار اندر قطار صف باندھنے والوں 1 کی قسم۔ حواشی -1 صف باندھنے والوں سے یا تو مجاہد مراد ہیں، جو میدان جنگ میں صف باندھ کر کھڑے ہوتے ہیں یا نمازی۔
</item><item>پھر (ان کی قسم) جو ڈانٹنے پھٹکارنے والی اور انہی عن المنکر پر عمل کرنے والی (جماعتیں) ہیں۔
</item><item>پھر (ان کی قسم) جو قرآن حکیم کی تلاوت کرنے والی (جماتیں) ہیں۔
</item><item>(اے بنی نوع انسان! یاد رکھو) تم سب کا معبود و حاکم 2 صرف ایک ہی ہے (اور وہ اللہ وحدہ لاشریک ہے)۔ حواشی -2 الہ کے معنی ہیں: معبود و محبوب، مطلوب و مقصود اور حاکم و مطاع حقیقی۔
</item><item>وہ جو آسمانوں اور زمین اور ان تمام چیزوں کا جو ان کے درمیان ہیں رب: یعنی ان کو روزی دینے والا، ان کی نشوونما کرنے والا اور ان کا آقا و مالک ہے اور سارے مشرقوں 3 کا مالک۔ حواشی -3 سورج ہمیشہ ایک ہی جگہ سے نہیں نکلتا، بلکہ ہر روز ایک نئے زاویے سے طلوع ہوتا ہے۔ نیز ساری زمین پر وہ بیک وقت طالع نہیں ہوتا، بلکہ زمین کے مختلف اوقات میں اس کا طلوع ہوا کرتا ہے، مشارق کا لفظ مغارب پر بھی دلالت کرتا ہے۔
</item><item>ہم نے نزدیک ترین آسمان 4کو ستاروں سے سجا رکھا ہے۔ حواشی -4 آسمان دنیا سے مراد قریب کا آسمان ہے، جس کا مشاہدہ ہم کسی دور بین کی مدد کے بغیر کرتے ہیں۔
</item><item>اور اس کو ہر ایک سرکش شیطان سے محفوظ کر دیا ہے۔
</item><item>وہ (سرکش شیطان) ملاء اعلیٰ، یعنی عالم بالا کی مخلوق (فرشتے) کی باتیں نہیں سن سکتے اور ان کو ہر طرف سے پھٹکارا اور دھتکارا جاتا ہے۔
</item><item>بھگانے کیلئے اور ان کیلئے دائمی یا مستقل عذاب (Perpetual torment) ہے۔
</item><item>اور اگر کوئی (سرکش شیطان) چوری سے گری پڑی بات اچک کر لے جائے، تو ایک تیز شعلہ اس کا پیچھا کرتا ہے۔
</item><item>(اے رسولؐ! ان سے پوچھ کہ کیا ان کی تخلیق زیادہ مشکل ہے یا ان تمام چیزوں کی جو ہم نے (اپنے قوانین مشیت و حکمت، تقدیری اور کن فیکون کی رو سے) ارتقائی انداز میں تخلیق کی ہیں؟ بیشک ہم نے بنی نوع انسان کو لیس دار مٹی (Sticky clay) سے تخلیق کیا ہے۔
</item><item>صورت حال یہ ہے کہ آپ (اللہ کی تخلیق فعلیت اور اس کی قدرت کے کرشموں پر) حیران ہیں اور یہ اس کا مذاق اڑا رہے ہیں۔
</item><item>اور جب ان کو (اللہ کے قوانین و احکام او رتعلیمات کی) نصیحت کی جاتی ہے تو وہ نہیں مانتے (اور نہ ان پر عمل کرتے ہیں)۔
</item><item>اور جب کوئی عبرت انگیز و اعجازی نشان دیکھتے ہیں، تو اس کا مذاق اڑانا شروع کر دیتے ہیں۔
</item><item>اور کہتے ہیں کہ یہ تو صاف شعبدہ بازی اور جادو (Sorcery or magic) ہے۔
</item><item>(اور کہتے ہیں کہ یہ بھی بالکل انہونی بات 5 ہے) اور کیا یہ ہو سکتا ہے کہ جب ہم مرکھپ جائیں گے اور خاک اور ہڈیاں ہو جائیں گے، تو پھر ازسر نو زندہ کرکے اٹھائے جائیں گے؟ حواشی -5 عربی زبان میں سحر مبین کو انہونی بات بھی لیا جاتا ہے۔
</item><item>نیز ہمارے آبائو اجداد (Ancestors) کا بھی یہی حشر ہو گا؟
</item><item>ان سے کہہ دیں: ہاں اور تم (زندہ بھی کئے جائو گے اور اللہ کے مقابلے میں) بے بے بس بھی ہو (اور ذلیل بھی کئے جائو گے =You shall be held to shames۔
</item><item>وہ (قیامت کی صور) ایک ہی گرجتی ہوئی آواز ہو گی اور وہ ناگہاں دیکھتے کے دیکھتے رہ جائیں گے۔
</item><item>اور (قیامت دیکھ کر منکران یوم حساب و جزا) اس وقت پکار اٹھیں گے: واحسرتا! اور ہماری شامت اعمال! (Woe to us) یہ تو حساب و جزا کا دن ہے۔
</item><item>(ندائے غیبی آئے گی:) ہاں! یہ وہی فیصلے کا دن ہے جسے تم جھٹلایا کرتے تھے۔
</item><item>(ارشاد ہو گا) گھیر لائو ظلم کرنے والوں اور ان کے ساتھیوں کو اور ان کو بھی جن کی یہ اطاعت و فرماں برداری کیا کرتے تھے۔
</item><item>جن کی وہ اللہ کے سوا (عبادت اور اطاعت و فرماں برداری کرتے تھے)۔ لہٰذا ان سب کو جہنم کے راستے پر لے آئو۔
</item><item>اور ذرا انہیں ٹھہرائو، ان سے کچھ پوچھنا ہے۔
</item><item>(سوال کیا جائے گا:) تمہیں کیا ہو گیا ہے، یعنی تمہیں کیا سانپ سونگھ گیا ہے کہ تم ایک دوسریکی مدد نہیں کرتے؟
</item><item>(آج وہ کیا مدد کریں گے یا مدد کرنے کے بجائے) وہ تو خود ہی عاجز آکر (یا Surreder ہو کر) اپنے آپ کو حوالے کئے جا رہے ہیں۔
</item><item>اور اس کے بعد وہ ایک دوسرے کی طرف متوجہ ہوں گے۔
</item><item>(اور تکرار کرنے لگیں گے۔ پیروکار اپنے پیشوائوں سے) کہیں گے: تم تو بڑے راست باز بن کر ہم پر دبائو ڈالتے تھے۔
</item><item>وہ جواب دیں گے: (ہم نے تمہیں ایمان سے منحرف نہیں کیا) بلکہ تم خود ہی کبھی ایمان (بالیقین) نہ لائے تھے (اور مؤمن نہ تھے)۔
</item><item>ہمارا تم پر کوئی زور و غلبہ نہ تھا، بلکہ تم خود ہی سرکش لوگ (Transgressors) تھے۔
</item><item>آخرکار ہمارے رب کا قول ہم پر صادق آ گیا۔ ہم اپنے کئے کا مزہ چکھنے والے ہیں۔
</item><item>سوہم نے تم کو گمراہ کیا، کیونکہ ہم خود ہی راہ گم کردہ تھے۔
</item><item>اس طرح وہ سب اس روز عذاب میں برابر کے شریک ہوں گے۔
</item><item>ہم یقینا مجرموں کے ساتھ ایسا ہی (سلوک) کیا کرتے ہیں۔
</item><item>یہ وہ لوگ تھے کہ جب ان سے کہا جاتا تھا کہ لا الہ الا اللہ، یعنی نہیں کوئی معبود و محبوب، حاکم و مطاع، مالک و حامی، مگر فقط اللہ، تو یہ تکبر کرتے تھے، یعنی اللہ تعالیٰ کی حاکمیت اعلیٰ، ملکیت و مالکیت اور معبودیت کو تسلیم نہیں کرتے تھے، بلکہ خود خدا، یعنی فرعون، ہامان، قارون، آزر، وڈیرے، سردار وغیرہ بنے ہوئے تھے۔
</item><item>اور کہتے تھے: کیا ہم ایک دیوانے شاعر کے کہنے پر اپنے معبودوں یا خدائوں کو چھوڑ دیں؟ (یعنی ایسا شاعر جسے جن چمٹا ہوا ہے، جو اسے شعر سکھاتا ہے، کہیں ہم اس کے کہنے پر اپنے معبودوں کو چھوڑ دینے والے ہیں)۔
</item><item>حالانکہ وہ حق لے کر آیا تھا اور اس نے پہلے رسولوںؑ کی تصدیق کی تھی۔
</item><item>(اب ان سے کہا جائے گا کہ) تم لازماً کربناک عذاب کی لذت سے آشنا ہونے والے ہو۔
</item><item>تمہیں جو بھی بدلہ دیا جا رہا ہے، انہی اعمال کا دیا جا رہا ہے جو تم کرتے تھے۔
</item><item>مگر اللہ کے مخلص بندے (اس عذاب النار سے محفوظ رہیں گے)۔
</item><item>ان کیلئے ایسا رزق ہے، جس کی نشاندہی کی گئی ہے۔
</item><item>گوناگوں قسم کے خوش ذائقہ اور پسندیدہ پھل اور وہ عزت سے رہیں گے۔
</item><item>نعمتوں سے معمور بہشتوں میں۔
</item><item>شہ نشینوں اور تختوں پر آمنے سامنے بیٹھے ہوں گے۔
</item><item>شراب کے چشمۂ رواں دواں سے جام بھر بھر کر ان کے درمیان پھیرائے جائیں گے۔
</item><item>سفید، شفاف اور چمکتی شراب، جو پینے والوں کیلئے لذت میں بے مثال ہو گی۔
</item><item>نہ اس سے خمار (اعضاء شکنی) ہو گا اور نہ اس کے پینے سے آشفتہ سر ہی ہوں گے۔
</item><item>اور ان کی ہم نشین دزیدہ نگاہ و غزالہ چشم اصناف جمیلہ ہوں گی۔
</item><item>گویا حفاظت سے رکھے ہوئے سفید انڈے یا ناسفتہ موتی ہوں۔
</item><item>پھر وہ ایک دوسرے کی طرف متوجہ ہو کر حالات دریافت کریں گے۔
</item><item>ان میں سے ایک کہے گا: (دنیا میں) میرا ایک اہم نشین تھا۔
</item><item>جو مجھ سے پوچھتا تھا: کیا تم بھی (یوم الآخر کی) تصدیق کرنے والوں میں سے ہو؟
</item><item>کیا واقعی جب ہم مرکھپ جائیں گے اور خاک ہو جائیں گے اور ہڈیاں بن کر رہ جائیں گے تو ہمیں جزا و سزا دی جائے گی؟
</item><item>ان میں سے ایک یوں گویا ہو گا: کیا آپ اسے ایک نظر دیکھنا6 چاہتے ہیں؟ حواشی -6 وہاں کے زمان و مکان کی مختلف کیفیت ہو گی، وہاں بعد مکانی اور زمانی کی نوعیت بھی جداگانہ ہو گی۔
</item><item>جونہی وہ جھانکے گا تو دوزخ کی تہ میں اسے دیکھے گا۔
</item><item>(یہ نظارہ دیکھ کر) کہے گا: اللہ کی قسم! تم نے تو مجھے برباد کر دیا ہوتا (You almost ruined me)۔
</item><item>اگر میرے پروردگار و آقا کی رحمت و مغفرت میرے شامل حال نہ ہوتی، تو میں بھی دوزخ میں پڑے ہوئوں میں ہوتا۔
</item><item>کیا یہ حقیقت نہیں کہ ہم مرنے والے ہیں؟
</item><item>موت جو آنی تھی، آچکی۔ (اب ہمیں نہ موت آئے گی) اور نہ ہمیں کوئی عذاب ہی سہنا ہے۔
</item><item>یقینا یہی عظیم الشان کامیابی (Supreme success and salvation) ہے۔
</item><item>ایسی ہی چیزوں کیلئے چاہئے کہ عمل کرنے والے عمل کریں۔
</item><item>کیا یہ (جنت کی) مہمانی بہتر ہے یا (جہنم میں) زقوم کا درخت؟
</item><item>ہم نے اس (درخت) کو ظالموں کیلئے فتنہ یعنی عتاب کا سامان بنایا ہے۔
</item><item>وہ ایک درخت جو دوزخ کی تہ سے نکلتا ہے۔
</item><item>اس کے شگوفے ایسے ہیں، جیسے شیطانوں یا سانپوں کے سر۔
</item><item>جہنم کے لوگ اسے کھائیں گے اور اسی سے پیٹ بھریں گے۔
</item><item>پھر اس پر پینے کیلئے ان کو کھولتا ہوا پانی ملے گا۔
</item><item>اس کے بعد ان کی واپسی اسی آتش جہنم کی طرف ہو گی۔
</item><item>یہ وہ لوگ ہیں، جنہوں نے اپنے آبائو اجداد کو گمراہ پایا۔
</item><item>اور انہی کے نقش قدم پر دوڑ پڑے۔
</item><item>حالانکہ اس سے پہلے بہت گمراہ ہو چکے تھے۔
</item><item>اور ہم نے ان (مشرکوں، کافروں اور مجرموں) میں (اللہ تعالیٰ کے قانون مجازات اور جہنم کے عذاب سے) متنبہ کرنے والے بھیجے تھے۔
</item><item>اب دیکھ لو جن لوگوں کو متنبہ کیا گیا تھا، ان کا انجام کیا ہوا۔
</item><item>اس (غم انگیز و المناک انجام) سے وہی لوگ بچے ہیں، جو اللہ کے مخلص بندے ہیں، یعنی ایسے بندے جو ہر قسم کے مشرکانہ و باطل عقائد و رسوم سے پاک و منزہ اور استمداد و استعانت اور رحمت و مغفرت کیلئے اپنے رب رحمن کو پکارنے والے موحد و وفادار اور سچے ہوں۔
</item><item>اور (اس سے پہلے) ہم کو نوحؑ نے پکارا، (اور ہم نے اپنے قانون دعا و فلاح کے مطابق نوحؑ کی فریاد کو سنا)۔ دیکھو! ہم بہت اچھا سننے اور جواب دینے والے ہیں۔
</item><item>اور ہم نے اسے اور اس کے اطاعت گزار اور فرماں بردار لوگ 7 کو شدید اذیت (Severe anguish) سے نجات دی۔ حواشی -7 اھلہ: نبی یا رسولؑ کے اہل اس کے پیرو کار ہوتے ہیں نہ کہ گھر یا خاندان کے لوگ۔
</item><item>اور ہم نے اس کی نسل کو (ہاں) انہی کو باقی رکھا۔
</item><item>اور ہم نے بعد کی نسلوں میں اس کی تعریف و توصیف چھوڑ دی۔
</item><item>تمام جہانوں میں نوحؑ پر سلامتی ہو۔
</item><item>ہم (اپنے قانون انعام و فضل کے مطابق) حسن عمل کرنے والوں کو ایسا ہی حسین صلہ دیا کرتے ہیں۔
</item><item>وہ ہمارے مؤمن بندوں میں سے تھا (جس نے توحید الوہیت و ربویت کے عقیدے کے مطابق زندگی گزاری)۔
</item><item>(اور نہ صرف یہ کہ ہم نے اسے اور اس کے پیرو کاروں کو بچا لیا)، پھر دوسرے گروہ کو ہم نے (اپنے قانون مجازات کے مطابق) غرق کر دیا۔
</item><item>اور (حضرت) ابراہیمؑ بھی انہیں ) (حضرت نوحؑ) کے گروہ میں سے تھے۔
</item><item>جب وہ اپنے رب کے حضور حسین و صالح قلب 8 کے ساتھ حاضر ہوئے۔ حواسی -8قلب سلیم کی سلبی خصوصیت یہ ہوتی ہے کہ وہ بیمار ہوتا ہے نہ عیب دار۔ ایسے قلب ہی مطمئن، ہدایت و انعام یافتہ ہوتے ہیں۔
</item><item>واقعہ یہ ہے کہ اس نے اپنے باپ اور اپنی قوم سے پوچھا: یہ کیا چیزیں ہیں جن کی تم عبادت کرتے ہو؟ دوسرے لفظوں میں، کس کی پرستش اور کس کے احکام و تعلیمات کی اطاعت کرتے ہو؟
</item><item>کیا اللہ کو چھوڑ کر تم خود ساختہ معبود چاہتے ہو اور جھوٹ کو فروغ دیتے ہو؟
</item><item>آخر تمام عالموں کے پروردگارو مالک کے بارے میں تمہارا کیا گمان ہے۔
</item><item>پھر (حضرت ابراہیمؑ نے اپنی نجوم پرست قوم کے لوگوں کے اصرار پر کواکب کو اس نظر سے دیکھا کہ وہ معبود بننے کے قابل ہیں یا نہیں، لیکن) تاروں میں عیب و نقص دیکھا۔
</item><item>تو وہ پکار اٹھے: میں تو (ان سے) دل گرفتہ و بیزار ہوں (I am sick of them)۔
</item><item>چنانچہ وہ لوگ اسے چھوڑ کر چلے گئے۔
</item><item>پھر وہ (حضرت ابراہیمؑ) ان کے معبودوں کی طرف متوجہ ہوئے اور کہنے لگے: (تمہارے سامنے جو یہ کھانے پڑے ہیں، Your offerings) تم انہیں کھاتے کیوں نہیں؟
</item><item>تمہیں کیا ہو گیا ہے اور تم بولتے کیوں نہیں؟
</item><item>اس کے بعد وہ ان پر پل پڑا اور سیدھے ہاتھ سے خوب ضربیں لگائیں۔
</item><item>(جب لوگوں کو پتہ چلا کہ ان کے بت توڑ دیئے گئے ہیں) تو وہ ان کے پاس دوڑے ہوئے آئے۔
</item><item>اس (ابراہیمؑ) نے کہا کہ تم اپنے ہاتھوں کی تراشی ہوئی چیزوں کی پرستش و عبادت کیوں کرتے ہو؟
</item><item>جب کہ اللہ نے تمہیں بھی پیدا کیا ہے اور تمہاری مصنوعات کو بھی۔
</item><item>انہوں نے آپس میں کہا کہ اس کیلئے ایک چتا (الائو) تیار کرو اور اسے دہکتی ہوئی آگ کے ڈھیر میں پھینک دو۔
</item><item>انہوں نے اس کے خلاف ایک کارروائی کرنا (چال چلنا) چاہی تھی، مگر ہم نے اپنے قانون تدبیری، Law of Prudential Planning، کے مطابق) انہی کو نیچا دکھا دیا۔
</item><item>اور (ابراہیمؑ) بولے کہ میں اپنے مربی کی طرف جانے والا ہوں، وہ مجھے راہ راست دکھائے گا۔
</item><item>(اور وہ دست بدعا ہو کر اپنے رب سے ملتجی ہوا:) اے میرے پروردگار و مالک! مجھے ایک صالح بیٹا عطا کر۔
</item><item>(حضرت ابراہیم کی دعا مستجاب ہوئی) سو ہم (اپنے قوانین آرزو و دعا کے مطابق) اسے ایک دانا و برد بار لڑکے کی بشارت دی۔
</item><item>اور جب وہ لڑکا (حضرت اسمٰعیلؑ) اس عمر کو پہنچا کہ اس کے کام میں اس کا ہاتھ بٹانے لگا تو، (سیدنا حضرت ابراہیمؑ نے) فرمایا: میرے پیارے بیٹے! میں نے خواب میں اپنے ہاتھوں سے تجھے ذبح کرتے دیکھا ہے۔ سوچ کر بتا کہ تیری کیا رائے ہے؟ اس نے جواب دیا: ابا جان! جو کچھ آپ کو حکم دیا جا رہا ہے، اسے کر ڈالئے۔ آپ اللہ کی مشیت کے مطابق مجھے ثابت قدم پائیں گے۔
</item><item>جب دونوں نے اللہ کے سامنے سر تسلیم خم کر دیا اور باپ نے بیٹے کو پیشانی کے اوپر یا بل لٹا دیا۔
</item><item>اور ہم نے اسے ندا دی کہ اے ابراہیمؑ!
</item><item>تو نے اپنا خواب سچ کر دکھایا۔ ہم (اپنے قانون انعام و فضل کے مطابق) حسن عمل کرنے والوں کو ایسا ہی حسین صلہ دیا کرتے ہیں۔
</item><item>بلاشبہ یہ ایک ایسی آزمائش تھی جو کھرے اور کھوٹے کو پرکھ دیتی ہے۔
</item><item>اور اس کے فدیہ 9 میں ہم نے عظیم قربانی دی اور اسے بچا لیا (And we ransomed him with a great sacrifice)۔ حواشی -9 یہ آیۂ عشق انگیز الفاظ کے لحاظ سے جتنی مختصر ہے، معنویت کے اعتبار سے اتنی ہی جامع و مانع ہے اور اعجازات قرآن میں سے ہے۔ یہ واقعیت مسلمہ ہے کہ سیدنا حضرت ابراہیمؑ نے اپنا خواب (رویائے صادقہ) سچ کر دکھایا تھا، ایک بندۂ تسلیم و رضا کی طرح یا اہل عشق ووفا کی طرح آپؑ نے اپنے لخت جگر حضرت اسمٰعیل کے گلے پر چھری چلا کر اسے ذبح کر دیا تھا۔ آپ کی یہ ادائے عاشقانہ رب عاشق کو اس قدر پیاری لگی کہ اس نے چشم زون میں حضرت اسمٰعیلؑ کی بجائے ایک مینڈھا رکھوا کر ذبح کرا دیا۔ بات یہاں ختم نہیں ہو جاتی۔ یہ اصل عظیم جو اس واقعہ میں مضمر ہے، قابل غور ہے، یہ ہے کہ حکم الٰہی ہر حال میں لازمی (Compulsory) ہوتا ہے، لہٰذا اس کی بجا آوری فرض ہے یا ناگزیر (Indispensable) ہوتی ہے۔ امتثال امر میں سیدنا حضرت ابراہیمؑ نے اپنی طرف سے اپنے پلوٹھے لڑکے کو قربان کر دیا تھا، لیکن یہ رب عاشق تھا جس نے اپنے عشق یا رحمت بے پایاں سے اپنے اہل عشق و وفا بندے کے لخت جگر کو بچا لیا اور مینڈھے کو فدیہ کے طور پر، قربان کرا دیا۔ حکم الٰہی لازمی ہوتا ہے اور تھا، لہٰذا حضرت ابراہیمؑ تو اس کو بجا لائے، لیکن اس میں حائل ہوئی تو رحمت الٰہی ہوئی، اس لئے عدل و احسان کا تقاضا یہ ہوا کہ اس کا فدیہ (Ransom) بھی رحمت رحمن دے۔ چنانچہ اس نے فدیہ دیا اور انتہائی حسین و عظیم فدیہ دیا کہ بیٹوں کی بجائے جانوروں کی قربانی کی رسم عاشقانہ کو قیامت تک کیلئے جاری کر دیا۔ یہ قربانی ہمیں یاد دلاتی رہتی ہے کہ حکم الٰہی کی تعمیل کرنا فرض یا ناگزیر ہے، چاہے اس میں مال و جان، حتیٰ کہ بیٹوں تک کو بھی قربان کیوں نہ کرنا پڑے۔
</item><item>اور ہم نے بعد کی نسلوں میں اس کی تعریف و توصیف چھوڑ دی (اور ان کی زبان پر یہ الفاظ جاری کر دیئے):
</item><item>ابراہیمؑ پر سلامتی ہو۔
</item><item>ہم (اپنے قانون انعام و فضل کے مطابق) حسن عمل کرنے والوں کو ایسا ہی حسین صلہ دیا کرتے ہیں۔
</item><item>وہ بلاشبہ ہمارے مؤمن بندوں میں سے تھا (جس نے توحید الوہیت و ربوبیت کے عقیدے کے مطابق زندگی کی)۔
</item><item>اور ہم نے اسے اسحقؑ (بیٹے) کی بشارت دی، جسے نبی اور حسن عمل کرنے والا بننا تھا۔
</item><item>اور اسے اور اسحقؑ کو برکت دی۔ اب دونوں کی ذریت یا اولاد (Offspring) میں سے کوئی محسن یا حسن عمل و احسان کرنے والا ہے اور کوئی اپنے نفس پر صاف ظلم کرنے والا ہے، یعنی اپنے آپ کو اہل نار بنانے والا ہے۔
</item><item>اور یقینا ہم نے موسیٰؑ اور ہارونؑ (Aeron) پر بھاری احسان کئے۔
</item><item>اور ہم نے انہیں اور ان کی قوم کے پیرو کاروں کو شدید اذیت (Severe anguish) سے نجات دی۔
</item><item>اور ہم نے ان کی (دشمنوں کے مقابلے میں) مدد کی تو وہ غالب آ گئے، یعنی وہ فتح مند ہو گئے۔
</item><item>اور ہم نے دونوں (موسیٰؑ و ہارونؑ) کو (دلائل و براہین سے حقائق کو) منکشف کرنے والی کتاب دی۔
</item><item>اور ہم نے انہیں (ان کی آخری منزل مقصود، جنت قرۃ العین کی) حسین و فطری راہ راست دکھا دی۔
</item><item>اور ہم نے بعد کی نسلوں میں ان دونوں کی تعریف و توصیف چھوڑ دی (اور ان کی زبان پر یہ الفاظ جاری کر دیئے):
</item><item>موسیٰؑ و ہارونؑ پر سلامتی ہو۔
</item><item>ہم (اپنے قانون انعام و فضل کے مطابق) حسن عمل کرنے والوں کو ایسا ہی حسین صلہ دیا کرتے ہیں۔
</item><item>وہ دونوں بلاشبہ ہمارے مؤمن بندوں میں سے تھے (جنہوں نے توحید الوہیت و ربوبیت کے مطابق زندگی کی)۔
</item><item>اور بلاشبہ الیاسؑ بھی رسولوںؑ میں سے تھے۔
</item><item>(تمہیں وہ وقت یاد ہے) جب انہوں نے اپنی قوم سے کہا: تم کیوں اللہ کی طلب و آرزو نہیں کرتے اور نہ اس کے قانون مکافات عمل ہی سے ڈرتے ہو؟
</item><item>کیا تم (اپنے بنائے ہوئے بت) بعل کو (استمداد و استعانت کیلئے) پکارتے ہو اور احسن و اکمل تخلیق کرنے والے کو چھوڑ دیتے ہو؟
</item><item>(یعنی) اللہ کو، جو تمہارا پروردگار و مالک ہے اور تمہارے اگلے آباء و اجداد کا بھی رب ہے۔
</item><item>پس انہوں نے (اللہ اور اس کی آیات، یعنی قوانین و احکام اور تعلیمات و ہدایات کو) جھٹلایا، بدیں وجہ وہ (ہمارے قانون مجازات کے مطابق، ابدی عذاب کیلئے) ہمارے حضور پیش کئے جائیں گے۔
</item><item>مگر (اس غم انگیز و المناک انجام سے وہی لوگ بچیں گے) جو اللہ کے مخلص بندے ہیں، یعنی ایسے بندے جو ہر قسم کے مشرکانہ و باطل عقائد و رسوم سے پاک و منزہ اور استمداد و استعانت اور رحمت و مغفرت کیلئے صرف اپنے رب رحمن کو پکارنے والے موحد و وفادار اور حسن عمل کرنے والے ہوں گے۔
</item><item>اور ہم نے بعد کی نسلوں میں اس کی تعریف و توصیف چھوڑ دی، (اور ان کی زبان پر یہ الفاظ جاری کر دیئے):
</item><item>الیاسؑ پر سلامتی ہو۔
</item><item>ہم (اپنے قانون انعام و فضل کے مطابق) حسن عمل کرنے والوں کو ایسا ہی حسین صلہ دیا کرتے ہیں۔
</item><item>وہ (حضرت الیاسؑ) بلاشبہ ہمارے مؤمن بندوں میں سے تھے (جنہوں نے مخلص بن کر توحید الوہیت و ربوبیت کے مطابق زندگی کی)۔
</item><item>اور بلاشبہ لوطؑ بھی ہمارے رسولوںؑ میں سے تھے
</item><item>(وہ وقت بھی یاد کرو) جب ہم نے اسے اور اس کے تمام پیرو کاروں کو بچا لیا۔
</item><item>سوائے اس بڑھیا کے، جو پیچھے رہنے والوں میں سے تھی۔
</item><item>پھر ہم نے باقی سب ہلاک کر دیئے۔
</item><item>تمہارا ان لوگوں کے آثار پر دن کو گزر ہوتا ہے؟
</item><item>اور رات کو بھی۔ پھر کیا وجہ ہے کہ تم جانتے بوجھتے عقل سے کام نہیں لیتے ہو (اور ان عبرت انگیز نشانیوں سے سبق حاصل نہیں کرتے)؟
</item><item>اور بلاشبہ یونسؑ بھی ہمارے رسولوںؑ میں سے تھے۔
</item><item>(وہ وقت بھی یاد کرو) جب وہ ایک (مال و مسافروں سے) بھری ہوئی کشتی کی طرف بھاگ نکلا۔
</item><item>پھر وہ قرعہ ندازی میں شریک ہوا اور اس نے مات کھائی۔
</item><item>آخر کار ایک مچھلی نے اسے نگل لیا اور وہ ملامت زدہ 10 تھا (اس نے اپنے نفس کی ملامت کی یا ان کا ضمیر خود ان کو مورد الزام قرار دے رہا تھا)۔ حواشی -10 حضرت یونسؑ جس کشتی میں سوار تھے، وہ اپنی گنجائش سے زیادہ بھری ہوئی تھی۔ بحری سفر کے دوران محسوس ہوا کہ بوجھ کی زیادتی کے سبب تمام مسافروں کی جان خطرے میں تھی۔ قرعہ اس لئے ڈالا گیا کہ جس کا نام نکلے، اسے پانی میں پھینک دیا جائے۔ آپؑ کا نام نکلا اور سمندر میں پھینک دیئے گئے۔ ایک مچھلی نے انہیں نگل لیا۔ حضرت یونسؑ کے ابتلاء میں جانے کی وجہ یہ تھی کہ وہ اپنے آقا، یعنی اللہ تعالیٰ کی اجازت کے بغیر اپنے مقام ماموریت سے فرار ہو گئے تھے۔
</item><item>اگر وہ اللہ کے احکام سرگرمی سے بجا لانے والوں میں سے نہ ہوتا۔
</item><item>تو وہ ایک غیر معین عرصہ تک اس (مچھلی) کے پیٹ میں 11 رہتا۔ حواشی -11 اللہ تعالیٰ نے حضرت یونسؑ کی سیرت یا شعار زندگی کی طرف بلیغ اشارہ کیا ہے کہ مچھلی کے پیٹ سے نجات دراصل ثمرہ تھا ان کے شعار کا کہ وہ اللہ تعالیٰ کے احکام کی تعمیل بڑی گرم جوشی سے کرنے والے تھے۔ دوسرے یوم یبعثون سے مراد ایک غیر معین لمبا عرصہ ہے نہ کہ قیامت تک۔
</item><item>اور جب کہ وہ آزردہ اور نڈھال تھا، ہم نے (اپنے قوانین رحمت اور انابت و اجابت کے مطابق) اس کو ایک چٹیل میدان میں لا پھینکا۔
</item><item>اور ہم نے اس کے اوپر ایک بیلدار درخت اگا دیا۔
</item><item>اس کے بعد ہم نے اسے ایک لاکھ بلکہ اس سے اوپر لوگوں کی طرف رسول بنا کر بھیجا۔
</item><item>پس (جب ان کی قوم کے لوگ آثار عذاب دیکھ کر) ایمان لے آئے تو (ہم نے اپنے قوانین فلاح و دعا اور امہال کے مطابق ان پر سے عذاب ٹال دیا اور) ہم نے انہیں ایک معینہ مدت تک انواع و اقسام کے فوائد سے متمتع ہونے اور دنیوی سرو سامان سے لطف اندوز ہونے دیا۔
</item><item>اب ذرا آپ ان لوگوں سے پوچھئے کہ کیا آپ کے رب کیلئے تو بیٹیاں ہیں اور ان کیلئے بیٹے؟
</item><item>کیا ہم نے فرشتوں کو ان کی موجودگی میں عورت (کی شکل و صورت پر) بنایا تھا (اور یہ ان کو بنتے ہوئے دیکھ رہے تھے؟)
</item><item>خوب سن لو کہ یہ بہتان باندھ کر (اتہام طرازی کے طور پر) کہہ رہے ہیں۔
</item><item>(یہ ان لوگوں کی من گھڑت باتیں ہیں جو کہہ رہے ہیں) کہ اللہ صاحب اولاد ہے (اور اس کی بیٹیاں ہیں) اور یہ سراسر جھوٹے ہیں۔
</item><item>کیا اللہ تعالیٰ نے بیٹوں کے مقابلہ پر بیٹیوں کو پسند فرمایا ہے؟
</item><item>تمہیں کیا ہو گیا ہے (ایک مہمل عقیدہ پر ایمان رکھتے ہو اور پھر اللہ پر اتہام لگاتے ہو، یہ) تم کیسے فصلے کرتے ہو؟
</item><item>کیا تم (ان باتوں میں) تفکر بالحق نہیں کرتے یا نہیں کرو گے؟
</item><item>یا کیا تمہارے پاس (ان احمقانہ فیصلوں کی) کوئی دلیل قاطع ہے؟
</item><item>اگر تم اپنے دعویٰ میں سچے ہو تو ذرا اپنی (الہامی) کتاب ہی کو اپنی تائید میں پیش کرو۔
</item><item> اور انہوں نے اللہ اور فرشتوں 12 کے درمیان نسبی رشتہ مقرر کر رکھا ہے۔ لیکن فرشتے خوب جانتے ہیں کہ ایسی بات کہنے والے لوگ دائمی عذاب میں رکھے جائیں گے۔ حواشی -12 یہاں جنوں سے مراد فرشتے ہیں۔ دیکھئے المفردات۔
</item><item>اللہ ان باتوں سے منزہ و پاک ہے جو یہ لوگ اس سے منسوب کرتے ہیں (Ascribe to Him)۔
</item><item>مگر (ایسی غم انگیز و المناک انجام والی باتوں سے وہی بچتے ہیں) جو اللہ کے مخلص بندے ہیں (ایسی غلط باتیں اللہ سے منسوب نہیں کرتے)۔
</item><item>پس (اے کافرو!) تم اور جن کی تم اطاعت و فرماں برداری کرتے ہو (سب مل کر بھی)۔
</item><item>کسی (بندۂ مخلص) کو اس (اللہ) کے خلاف نہ بہکا سکتے ہو (اور نہ گمراہ ہی کر سکتے ہو)۔
</item><item>سوائے اس کے جسے (قانون مجازات کے مطابق) جہنم میں داخل ہونا اور جلنا ہے۔
</item><item>اور (فرشتے کہتے ہیں کہ) ہم میں سے کوئی ایسا نہیں، جس کا منصب متعین نہ کیا گیا ہو۔
</item><item>اور ہم ہی ہیں جو (ہمہ وقت امتثال امر کیلئے) صف بستہ رہتے ہیں۔
</item><item>اور ہم ہی ہیں جو امتثال امر میں سرگرم عمل رہتے ہیں۔
</item><item>دیکھو! اس سے پہلے یہ کہا کرتے تھے۔
</item><item>اگر پہلے لوگ ہمارے لئے کوئی کتاب چھوڑ جاتے (جس کے ذریعہ ہم عزت و شرف حاصل کر سکتے)۔
</item><item>تو ہم اللہ کے مخلص و برگزیدہ بندے ہوتے۔
</item><item>لیکن (جب ان کے پاس وہ کتاب آئی، جو ان کی عزت و شرف کی ضامن ہے تو) انہوں نے اس کا انکار کیا۔ پس عنقریب ان کو معلوم ہو جائے گا (کہ انکار کے نتائج و عواقب کیا ہوتے ہیں اور قانون کفران نعمت کا کیا نتیجہ ہوتا ہے)۔
</item><item>اور بلاشبہ اپنے ان بندوں کے بارے میں، جنہیں ہم نے رسولؐ بنا کر بھیجا ہے، ہم پہلے ہی کہہ چکے ہیں۔
</item><item>کہ بیشک وہ (مظفر و) منصور ہیں، یعنی ہماری مدد صرف انہی کو حاصل ہو گی (اور وہ کامیاب ہوں گے)۔
</item><item>اور بالآخر (ہمارے قوانین و احکام اور تعلیمات و ہدایات ماننے والوں کا) ہمارا لشکر ہی غالب آئے گا۔
</item><item>پس (اے رسولؐ!) ان (منکروں) کو کچھ عرصہ کیلئے ان کے حال پر چھوڑ دیں (اور ان کی رو گردانی و ایذا رسانی سے اغراض کئے رہیں)۔
</item><item>اور ذرا دیکھ کہ ان پر کیا گزرتی ہے۔ وہ جلد ہی (اپنا انجام) دیکھ لیں گے (اور یہ بھی کہ ہم آپ کے ساتھ کیسا حسن سلوک کرتے ہیں۔
</item><item>کیا وہ اس برتے (Pluck) پر شور مچاتے ہیں کہ ہم ان پر جلد عذاب نازل کریں؟
</item><item>لیکن جس دن ہمارا عذاب عین ان کے آنگن میں اترے گا، تو ان لوگوں کیلئے جنہیں آنے والے عذاب سے متنبہ کیا جا چکا ہے، بہت بری صبح ہو گی۔
</item><item>(اے رسولؐ!) ان (منکروں) کو کچھ عرصہ کیلئے ان کے حال پر چھوڑ دیں (اور ان کے کفر سے منہ پھیرے رہیں)۔
</item><item>اور ذرا دیکھ کہ ان پر کیا گزرتی ہے۔ وہ عنقریب (اپنا غم انگیز انجام) دیکھ لیں گے۔
</item><item>تیرا رب جو ذی قوت و اقتدار… پروردگار ہے، ان سب (مشرکانہ و کافرانہ اور جاہلانہ) باتوں سے منزہ ہے (اور ان تمام کمزوریوں سے پاک ہے) جو وہ اس کے متعلق کہتے ہیں۔
</item><item>سلام ہے رسولوںؑ پر (اور سلامتی ہو ان پر)۔
</item><item> اور حسن تعریف و ستائش اور تحسین و شکر صرف اللہ ہی کیلئے مخصوص ہے، جو کل جہانوں (کی مخلوقات) کی بتدریج نشوونما کرنے والا اور آقا و مالک ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ص۔ قسم ہے قرآن کی (جو بار بار اور بکثرت پڑھی جانے والی کتاب ہے، نیز جس کتاب کا چرچا اقضائے عالم میں خوب ہو اور ہمیشہ ہوتا رہے)، جو ذکر ہے، یعنی بنی نوع انسان کو اس واقعیت کی یاد دلاتا ہے کہ عالم دہر میں جملہ نفوس انسانی نے روز الست و بلیٰ رب العالمین کے استفسار کے جواب میں اس کی توحید الوہیت و ربوبیت کا اقرار کیا تھا اور اس کی شہادت بھی دی تھی۔ نیز افراد و اقوام کیلئے نصیحت اور ان کو شرف و عزت سے ہمکنار کرنے والا ہے۔
</item><item>لیکن جن لوگوں نے نظام اسلام قبول کرنے اور لانے سے انکار کیا، وہ جھوٹی عزت 1 یا باطل قوت و اقتدار کے بل پر غرور اور مخالفت میں پڑے ہیں۔ حواشی -1 چنانچہ جھوٹی عزت سے متعلق آپؐ کا ارشاد ہے: جو عزت اللہ تعالیٰ سے حاصل نہ ہو، وہ سراسر ذلت ہے۔
</item><item>ہم نے ان سے پہلے کتنی ہی امتوں کو (ان کے انکار کے باعث) ہلاک کر دیا۔ پھر وہ (عذاب کے وقت بہت) فریاد کرنے لگے، لیکن وہ وقت (عذاب سے) بچنے کا نہیں تھا یا نہیں ہوتا (It was no longer the time for esape, or being saved)۔
</item><item>اور (لوگ جو اب تک ہادی کے منتظر تھے) اس بات پر حیرت کرنے لگے کہ ان کے پاس ان ہی میں سے ایک اللہ تعالیٰ کے قانون مکافات عمل سے متنبہ کرنے والا آیا اور منکران (اسلام) کہنے لگے کہ یہ شخص توفریبی و جادوگرہے، سخت جھوٹا ہے۔
</item><item>کیا اس نے تمام معبودوں کی جگہ ایک معبود 6 بنا دیا، یقینا یہ تو بڑی تعجب کی بات ہے۔ حواشی -2 ایک معبود کا عقیدہ لوگوں کو عجیب لگتا رہا ہے اور اب بھی عجیب لگتا ہے۔
</item><item>اور (بجائے ایمان لانے کے) ان کے سردار 3 یہ کہتے ہوئے اپنی راہ لئے کہ (لوگو اپنی پہلی ڈگر پر) چلتے رہو اور اپنے (اور اپنے آبائو اجداد کے) معبودوں پر قائم رہو۔ جو باتیں یہ شخص کر رہا ہے ، (ان کے پیچھے کوئی منصوبہ کار فرما ہے اور) یقینا اس بات میں ان کی اپنی کوئی غرض ہے۔ حواشی -3 توحید کی مخالفت زیادہ تر بڑے لوگ ہی کرتے ہیں۔
</item><item>یہ بات ہم نے زمانہ قریب کی ملت میں کسی سے نہیں سنی۔ یہ کچھ نہیں ہے مگر ایک من گھڑت بات۔
</item><item>کیا ہم سب میں صرف یہی اس قابل تھا کہ اس پر وہ (کتاب) نازل ہوتی، جو (قوموں کیلئے) ذکر ہے۔ (حقیقت یہ ہے کہ صرف رسولؐ کی رسالت پر اعتراض نہیں) بلکہ وہ میری وحی کے متعلق شک میں پڑے ہوئے ہیں اور یہ ساری باتیں اس لئے کر رہے ہیں کہ انہوں نے (قوانین مجازات اور کفران نعمت کے مطابق) میرے عذاب کا مزا چکھا نہیں ہے۔
</item><item>کیا تیرے اس پروردگار و آقا کی رحمت، یعنی مال و منال اور (تامتناہی) نعمتوں کے خزانے ان کے پاس ہیں، جو نہایت مقتدر و غلبہ پانے والا… اپنے فضل سے غایت درجہ مادی و معنوی نعمتوں (Material and intrinsic bounties and blessings) سے نوازنے والا ہے؟
</item><item>کیا یہ آسمان و زمین اور ان کے درمیان کی چیزوں کے مالک ہیں؟ اچھا تو یہ عالم اسباب کی بلندیوں پر چڑھ دیکھیں (اور اپنی منشاء کے مطابق فیصلے صادر کر لیں!)۔
</item><item>(ان کفار مکہ کی حقیقت صرف یہ ہے کہ ہزیمت خوردہ) جماعتوں میں سے یہ بھی ہزیمت خوردہ لشکر ہے (جو نہ اہل ایمان کو مغلوب کر سکتا ہے اور نہ اللہ سے بھاگ سکتا ہے، نیز اس جگہ 4 شکست کھانے والا ہے)۔ حواشی -4 اسی ’’جگہ‘‘ کا اشارہ مکہ مکرمہ کی طرف ہے۔
</item><item>ان سے پہلے نوحؑ کی قوم نے اور عاد نے میخوں 5 والے فرعون نے (رسولوںؑ کو) جھٹلایا تھا۔ حواشی -5 فرعون اپنی سلطنت کی حد بندی کیلئے سرحدوں پر میخیں گاڑتا تھا۔
</item><item>اسی طرح ثمود اور لوطؑ کی قوم اور بن کے رہنے والوں نے (اپنے رسولوںؑ کو جھٹلایا تھا)۔ یہی وہ بڑے بڑے گروہ ہیں (جو انکار حق کرتے رہے اور جنہوں نے رسولوںؑ کے خلاف گروہ بندی کی)۔
</item><item>ان میں سے سب نے رسولوںؑ کو جھٹلایا (جس کی پاداش میں میرے قانون مجازات اور کفران نعمت کی رو سے، ان پر میرا) عذاب واقع ہوا، (ان میں سے کوئی عذاب الٰہی سے بھاگ نہ سکا، پھر یہ کفار کیوں کر بھاگ سکیں گے)۔
</item><item>اور لوگ (جو منکر حق ہیں وہ) تو صرف ایک دھماکے کے منتظر ہیں، جس کے جھٹکوں میں وقفہ نہیں ہو گا (یعنی جس میں ذرا دم لینے کی گنجائش نہ ہو گی اور ایک ہچکی بھی نہ لے پائیں گے کہ ختم ہو جائیں گے)۔
</item><item>اور (عجلت پسند و عاقبت نا اندیش) لوگ دعا کرتے ہیں6: ہمارے رازق و پروردگار! ہمارا حصہ جلد یہاں ہی روز حساب سے پہلے دے دے! حواشی -6 یہ دعا آخرت پر حق الیقین نہ رکھنے والے (کافر و منافق ہوں یا اہل کتاب و مؤمن) زبان قال کی بہ نسبت زبان حال سے زیادہ مانگتے ہیں۔
</item><item>(اے رسولؐ!) آپ ان کی باتوں پر صبر کیجئے اور ہمارے بندے دائودؑ کا قصہ بیان کیجئے جو صاحب قوت و قدرت تھا۔ وہ بلاشبہ (اپنے اللہ کی طرف) بار بار رجوع کرنے والا تھا۔
</item><item>ہم نے پہاڑوں کو ان کا تابع فرماں کیا، جو صبح و شام ان کے ساتھ مل کر ہمارے احکام کی بجا آوری میں مگن اور سرگرم رہتے تھے۔
</item><item>اور پرندوں کو بھی جو اس کی طرف بے اختیار سمٹ آتے تھے اور سب (کیا پہاڑ، کیا پرندے) ان کے تابع فرمان تھے (اور ان کی طرف متوجہ رہتے تھے)۔
</item><item>اور ہم نے اس کی مملکت کو مضبوط و مستحکم کیا۔ نیز ہم نے (حضرت دائودؑ کو) مملکت و حکمت یا دانشمندی، موقع و محل اور عدل و انصاف کے مطابق امور مملکت سر انجام دینے کی صلاحیت اور (مقدمات کو نبٹانے اور) قول فیصل کہنے کا (سلیقہ) سکھایا۔
</item><item>(اے رسولؐ!) کیا آپ کو ان باہم جھگڑنے والوں کا قصہ معلوم ہے، جو دیوار پھاند کر (دائودؑ کے حجرے میں) پہنچ گئے تھے؟
</item><item>جب وہ دائودؑ کے پاس (اس طرح غیر متوقع طور پر) پہنچے تو وہ ان سے گھبرا گئے۔ انہوں نے کہا: خوف نہ کیجئے ہم (ایک مقدمہ کے) دو فریق ہیں۔ ہم میں سے ایک نے دوسرے سے زیادتی و نا انصافی کی ہے۔ آپ ہمارے درمیان عدل و انصاف کے ساتھ فیصلہ فرما دیجئے اور کوئی زیادتی نہ کیجئے اور ہم کو (ہمارے معاملہ میں) سیدھی راہ بتا دیجئے۔
</item><item>(اس کے بعد مدعی نے کہا کہ) یہ میرا بھائی ہے۔ اس کے پاس ننانوے دنبیاں ہیں اور میرے پاس صرف ایک دنبی۔ اب یہ مجھے کہتا ہے کہ وہ (دنبی بھی) میرے حوالہ کر دو اور بات چیت میں مجھے دبا لیتا ہے (گفتگو اس انداز سے کرتا ہے کہ مجھ کو چپ ہونا پڑتا ہے)۔
</item><item>(دائودؑ نے فیصلہ سناتے ہوئے) کہا: اس شخص نے یہ مطالبہ کرکے تیری دنبی کو بھی اپنی دنبیوں میں ملا لے، تجھ پر زیادتی کی ہے۔ (اور یہ کوئی نئی بات نہیں۔) اکثر شریک (کار) ایک دوسرے سے زیادتی اور حق تلفی کرتے رہتے ہیں، البتہ وہ لوگ ایسا نہیں کرتے، جو اہل ایمان ہوں، نیز عدل و احسان اور خیر و حسنہ کے کام کرنا جن کا شعار ہو۔ لیکن کتنے تھوڑے ہیں ایسے! دائودؑ کو خیال 7 ہوا کہ ہم نے (یعنی اللہ نے مملکت دے کر) ان کو آزمایا ہے۔ اس پر انہوں نے اپنے پروردگار و مالک سے بخشش و حفاظت کی التجا کی اور جذبۂ تسلیم و طاعت کے ساتھ سجدے میں گر پڑے اور توبہ کی (اور اس کی طاعت میں مشغول ہو گئے)۔ حواشی -7 حضرت دائودؑ کو مقدمہ سننے کے بعد خیال آیا کہ اگر ان کی مملکت میں اس قسم کی زیادتی ہو رہی ہے کہ امیر غریبوں کے حقوق غصب کر رہے ہیں اور نوبت یہاں تک پہنچ چکی ہے کہ ایسے مقدمات خود ان کے علم میں فیصلہ کیلئے آنے لگے ہیں تو وہ اپنے پروردگار و مالک کو کیا جواب دیں گے۔ جس پر آپؑ نے استغفار کیا اور اللہ تعالیٰ نے آپ کو اپنی مغفرت کی چادر میں ڈھانپ لیا۔ حاکم وقت کا توبہ و استغفار کرنا رعیت کو ایک دوسرے پر ظلم کرنے سے روکتا ہے اور قوم اللہ تعالیٰ کے حفظ و امان میں رہتی ہے۔
</item><item>پس ہم نے اس کو معاف کر دیا۔ ہم یقینا اسے اپنا قرب عطا کریں گے اور جنت میں حسن و سرور سے معمور گھر بھی۔
</item><item> اے دائودؑ! ہم نے تم کو زمین میں خلیفہ (حکمران، حاکم، ناظم الامور) مقرر کیا ہے، پس تم لوگوں میں (ان کے حقوق وغیرہ کے بارے میں) حق (عدل اور سچائی) کے ساتھ حکومت کرنا (یعنی احکام الٰہیہ کے مطابق کرنا) اور نفسانی خواہش 8 کا اتباع نہ کرنا، کہ کہیں وہ تم کو اللہ کی راہ سے بہکا نہ دے۔ بے شک جو اللہ کی راہ (صراط مستقیم) سے بہک جاتے ہیں، ان کیلئے (ہمارے قوانین کی رو سے) سخت عذاب ہے، کیوں کہ انہوں نے روز حساب کو بھلا دیا۔ حواشی -8 خواہش یا خواہشات پیدا کرنا نفس کا نہایت اہم فطری وظیفہ (Function) ہے۔ دلیل یہ ہے کہ اس کے بغیر زندگی کا کاروبار چل ہی نہیں سکتا۔ مثال کے طور پر، انسان کو اگر جنسی خواہش نہ ہوتی تو نسل انسانی کا سلسلہ چل ہی نہیں سکتا تھا۔ لیکن اگر یہ جنسی خواہش حدود اللہ سے تجاوز کر جائے اور غیر عورت یا غیر مرد کی ہو جائے تو غیر فطری، مذموم و قبیح اور جرم بن جاتی ہے۔ چنانچہ اللہ تعالیٰ نے اس جیسی غیر فطری و قبیح خواہش یا خواہشات کا اتباع کرنے سے منع فرمایا ہے۔ وجہ یہ ہے کہ اس سے معاشرے میں فساد پھیلتا ہے اور اس کے بھیانک نتائج و عواقب نکلتے ہیں۔ لیکن حسین و فطری خواہش یا خواہشات کی پیروی کرنا احسن و جائز ہے۔
</item><item>اور ہم نے آسمان اور زمین کو ان کے درمیان جو کچھ ہے، بے مقصد و بے سود اور بے مصرف و فضول 9 تخلیق نہیں کیا ہے (بلکہ بنی نوع انسان کیلئے جمالیاتی و افادی اور مقصدی اقدار کے ساتھ پیدا کیا ہے)۔ یہ (سمجھنا اس دنیا کی تخلیق میں کوئی حکمت و مقصدیت نہیں) ان لوگوں کا گمان ہے جو منکر (حق) ہیں۔ چنانچہ منکروں کیلئے دوزخ کے عذاب کی سزا ہے۔ حواشی -9 بعض فلاسفہ کا نظریہ ہے کہ یہ کائنات از خود معرض وجود میں آ گئی، لہٰذا اس کی تخلیق حکیمانہ ہے نہ بامقصد۔ اس آیۂ فکر انگیز میں اس باطل نظریے کی تردید کر دی گئی ہے۔
</item><item>کیا ہم ان لوگوں کو جو ایمان لاتے، نیز عدل و احسان اور خیر و حسنہ کے کام کرتے ہیں، دنیا میں فساد کرنے والوں ایسا کر دیں (یعنی دونوں گروہوں کے ساتھ ایک جیسا سلوک کرنے کا سوال ہی پیدا نہیں ہوتا) یا ہم اہل آرزو و خشیت اور بدکاروں کو برابر کر دیں گے؟ (ایسا ہرگز نہیں ہوگا)۔
</item><item>(میرے رسولؐ! یہ کتاب (قرآن عظیم) جو ہم نے آپ پر نازل کی ہے، مبارک ہے، (یعنی اس کی معنویت میں برکت دی گئی ہے، اس کے علوم و معانی بتدریج کھلتے جائیں گے اور حیات انسانی کیلئے اس میں رحمت و مغفرت اور دنیوی و اخروی حسنہ کا روز افزوں سامان ہے)، تاکہ بنی نوع انسان (اس کی برکات سے مستفید ہونے کیلئے) اس کی آیتوں میں حکیمانہ غور و فکر کریں اور اہل عقل سلیم (حکیمانہ غور و فکر کرنے والے) اس سے نصیحت حاصل کریں۔
</item><item>اور ہم نے دائودؑ کو سلیمانؑ عطا کیا، جو احسن بندہ اور کثرت سے اللہ کی طرف رجوع کرنے والا تھا۔
</item><item>جب شام کے وقت ان کے سامنے اعلیٰ نسل کے تیز رفتار گھوڑے پیش کئے گئے
</item><item>تو اس نے کہا: ’’میں نے اس مال کی محبت اپنے رب کی یاد کی وجہ سے اختیار کی ہے‘‘، یہاں تک (کہ آفتاب) پردے میں چھپ گیا، یعنی غروب ہو گیا۔
</item><item>تو (اس نے حکم دیا) نہیں میرے پاس واپس لائو۔ (جب وہ واپس آ گئے تو) وہ ان کے پٹھوں اور گردنوں پر ہاتھ پھیرنے لگے۔
</item><item>اور بے شک ہم نے سلیمانؑ کی آزمائش کی اور اس کے تخت پر ایک ایسے شخص کو بٹھایا جو محض ایک (حسین) پتلا تھا۔ پھر انہوں نے (اللہ کی طرف) رجوع کیا۔
</item><item>اس نے دعا کی کہ اے نشوونما دینے والے پروردگار و آقا! میری سیآت کو محو کرکے مجھے بخش دے اور مجھے ایسی بادشاہت عطا فرما جو (میرے زمانے میں) میرے علاوہ کسی ایسے کیلئے سزا وار نہ ہو (جو مجھ سے نہیں)۔ بیشک تو اپنے فضل سے غایت درجہ مادی و معنوی نعمتوں سے نوازنے والا ہے۔
</item><item>پھر ہم نے (ان کی دعا قبول کی اور) ہوا کو ان کا تابع فرماں 10 کر دیا، کہ وہ ان کے حکم سے جہاں وہ جانا چاہتے نرم انداز سے چلتی۔ حواشی -10 اس کے یہ معنی بھی ہو سکتے ہیں کہ ہم نے ان کی ہوا باندھ دی اور جدھر کا رخ کرتے، فتح و نصرت ان کے پائوں چومتی۔
</item><item>اور تمام سرکشوں کو جو (معمار تھے اور) عمارتیں بناتے تھے اور تمام غوطہ خور (ان کے تابع تھے)۔
</item><item>اور دوسرے بھی جو پابند سلاسل تھے۔
</item><item>یہ ہمارا انعام ہے، چاہے تو تم احسان کرکے ان کو رہا کر دو یا ان کو روک رکھو، مواخذے کے بغیر۔
</item><item>اور ہم یقینا انہیں اپنا قرب عطا کریں گے اور جنت میں حسن و سرور سے معمور گھر بھی۔
</item><item>اور (اے رسولؐ!) ان سے ہمارے بندے ایوبؑ کا قصہ بیان کیجئے۔ جب اس نے اپنے پروردگار و آقا کو پکارا کہ (اے میرے رب!) مجھے شیطان 11 نے سخت ایذا اور تکلیف پہنچائی ہے۔ حواشی -11 جن، انس اور جانوروں میں سے ہر ایک سرکش کو شیطان کہتے ہیں۔ شیطان ہر نبیؑ کے وقت کسی نہ کسی انسان کی شکل میں ظاہر ہوتا ہے اور کبھی ابلیس کہلاتا ہے، کبھی نمرود، کبھی فرعون اور کبھی ابوجہل۔ شیطان ابلیسی، انسان کو وسوسہ اندازی سے تنگ کرتا ہے، اپنے رب سے مایوس کرنے کی کوشش کرتا اور اسے ناشکرا بنانا چاہتا ہے۔
</item><item>(چنانچہ حکم ہوا) زمین پر پائوں مار (یہ دیکھو چشمہ پھوٹ نکلا)۔ یہ رہا غسل کرنے اور پینے کا ٹھنڈا پانی۔
</item><item>اور (ان کی جملہ تکلیفیں بھی دور کر دی گئیں اور) ہم نے اپنی رحمت کے نشان کے طور پر اور صاحب عقل و خرد لوگوں کیلئے نصیحت کا سامان بہم پہنچانے کیلئے انہیں اس کے اہل و عیال بھی دیئے اور ان کے ساتھ ان جیسے اور بھی بہت سے لوگ۔
</item><item>(اور ہم نے اس سے کہا) تنکوں کا ایک مٹھالے لو، پھر اس سے (اپنی بی بی کو) مارو اور اپنی قسم نہ توڑو۔ بیشک ہم نے اسے (ہر تکلیف اور ہر حال میں) صابر اور مستقل مزاج پایا (اور) وہ بہترین بندہ تھا۔ در حقیقت وہ (ہرحال میں ہماری طرف رحمت و مغفرت اور رہنمائی کیلئے) بار بار رجوع کرنے والا تھا۔
</item><item>اور ہمارے بندوں۔ ابراہیمؑ اور استحق ؑ اور یعقوبؑ۔ کا ذکر کرو، جو بڑی قوت کردار و عمل رکھنے والے اور اہل بصیرت تھے (Men of great power of action, conduct and seers)۔
</item><item>ہم نے انہیں دار الآخرت کی خالص 12 یاد کیلئے مختص کر لیا تھا۔ حواشی -12 اس آیۂ فکر انگیز میں ’’خاص‘‘ (یاد) کا لفظ از بس اہم ہونے کی بناء پر خصوصی توجہ اور تفکر بالحق چاہتا ہے۔ قرآن حکیم کی اصطلاح میں اس کے معانی ہیں: مشرکانہ عقائد و نظریات سے پاک و منزہ یاد۔ ہم دیکھے چکے ہیں کہ ادیان عالم میں ایسے فرقوں کی کمی نہیں جو شفاعت مطلقہ اور کفارے کے عقائد، نیز اس عقیدے کے ساتھ کہ چونکہ صرف ان کا دین یا مذہب سچا ہے، لہٰذا وہ قانون مکافات عمل سے بچ جائیں گے اور دار الآخرت کو یاد کرتے ہیں۔ ایسی یاد مشرکانہ ہوتی ہے، خالص نہیں ہوتی اور اس سے یوم الدین کی تکذیب لازم آتی ہے، لیکن وہ اس کا شعور نہیں رکھتے۔ کچھ لوگ ایسے بھی ہیں جو اس حقیقت کا شعور رکھتے ہیں مگر مانتے نہیں۔
</item><item>اور وہ ہمارے ہاں بلاشبہ برگزیدہ اور محسن اشخاص میں سے تھے۔
</item><item>اور (اسی طرح) اسمٰعیلؑ اور الیسعؑ اور ذولکفلؑ کا ذکر کیجئے اور وہ سب محسنوں، یعنی حسن خلق و کردار رکھنے اور اللہ کی راہ میں خرچ اور احسان کاری کرنے والوں میں سے تھے۔
</item><item>یہ تو (نصیحت آموز) ذکر ہے۔ یہ حقیقت ہے کہ اہل آرزو کیلئے ایسا گھر ہے جو حسن محض ہے۔
</item><item>رنگ دوام سے مزید بہشت، جن کے دروازے ان کیلئے کھلے ہوں گے۔
</item><item>ان میں تکیہ لگائے جلوہ افروز ہوں گے۔ قسم قسم کے خوش ذائقہ اور پسندیدہ پھل اور مشروبات کثرت سے طلب کرتے ہوں گے۔
</item><item>ان کے پہلو میں حیا سے مزین نظروں والی ہم سن بیویاں ہوں گی۔
</item><item>یہ وہ حسین نعمتیں ہیں، جنہیں حساب کے دن عطا کرنے کا تم سے وعدہ کیا جاتا تھا۔
</item><item>یہ ہمارا رزق، یعنی عطائے جاریہ ہے، جو لامناہی ہے۔
</item><item>یہ تو اہل آرزو یا متقیوں کی جنت میں زندگی کا بیان تھا۔ رہے سرکش لوگ تو ان کا ابدی گھر ان کیلئے سراسر سیہ و مصیبت ہے، یعنی جہنم سرکشوں کی بڑی قبیح و غم انگیز جائے سکونت ہے۔
</item><item>جہنم میں جھلسے جائیں گے، وہ تو بے حد تکلیف دہ قیام گاہ ہے۔
</item><item>یہ ہے ان کیلئے۔ پس وہ مزہ چکھیں کھولتے ہوئے پانی اور حد سے زیادہ یخ بستہ و بدبودار پانی کا اور اس طرح دوسری اذیتوں کا۔
</item><item>اور (اسی پر کیا منحصر ہے) دوسری بھی اسی قسم کی طرح طرح کی چیزیں اور تلخیاں (ہوں گی)۔
</item><item> (وہ دوزخ میں اپنے پیروں یا پیروئوں کو جوق در جوق آتے دیکھ کر آپس میں کہیں گے): یہ ایک فوج ہے، جو تمہارے ساتھ اندھا دھند گھستی جا رہی ہے۔ ان کیلئے خوش آمدید و راحت نہیں ہے۔ یہ آگ میں جھلسے جانے والے ہیں۔
</item><item>وہ کہیں گے: بلکہ تم ہی ایسے ہو کہ تمہارے لئے خوش آمدید و راحت نہیں۔ تم ہی ہمارے لئے یہ مصیبتیں ہمارے آگے لائے ہو۔ کیسی تکلیف دہ ہے یہ جائے قرار۔
</item><item>پھر وہ کہیں گے: اے ہمارے رب! جس نے ہمیں اس انجام کو پہنچانے کا بندوبست کیا، اس کو دوزخ کا دہرا عذاب دے۔
</item><item>پھر وہ آپس میں ایک دوسرے سے دریافت کریں گے: کیا بات ہے کہ ہم ان لوگوں کو نہیں دیکھتے، جنہیں ہم دنیا میں شرپسند شمار کرتے تھے۔
</item><item>ہم نے یونہی ان کا مذاق بنا لیا تھا یا وہ کہیں نظروں سے اوجھل ہیں؟
</item><item>یہ دوزخ والوں کا ایک دوسرے سے جھگڑنا یقینا سچ ہے۔
</item><item>(اے رسولؐ!) آپ ان سے کہہ دیجئے! کہ میں تو فقط اللہ تعالیٰ کے قانون مکافات عمل سے ڈرانے (اور آنے والے خطرات سے آگاہ کرنے) والا ہوں۔ یاد رکھو! اللہ کے سوا کوئی معبود و محبوب، مطلوب و مقصود اور حاکم و مطاع نہیں۔ وہی واحد و یکتا۔ سب کو مغلوب رکھنے والا (The One-Almhty) ہے۔
</item><item>(وہی) آسمانوں اور زمین اور جو کچھ ان کے درمیان ہے، ان سب کا نشوونما دینے والا پروردگار و آقا ہے۔ وہ قوت و سطوت کا مالک، جلیل و مقتدر۔ نہایت مغفرت کرنے والا، یعنی (اپنی مخلوق کی) سیآت کو محو کرنے اور ان سے ان کو تحفظ فراہم کرنے والا ہے۔
</item><item>آپؐ کہہ دیجئے کہ وہ ایک بڑی (ہیبت ناک و ہولناک) خبر ہے۔
</item><item>(لیکن) تم اس سے منہ پھیر رہے ہو۔
</item><item>(ان سے کہہ دیں کہ) مجھے تو (ان واقعات کا) علم نہ تھا، جب عالم بالا میں (فرشتے انسان کی تخلیق کے متعلق) جھگڑ رہے تھے۔
</item><item>مجھے تو صرف یہ وحی ہوئی ہے کہ میں صریح طور سے (اللہ کے قانون مکافات عمل سے ڈرانے اور آنے والے خطرات سے) متنبہ اور آگاہ کرنے والا ہوں۔
</item><item>جب تیرے پروردگار نے فرشتوں سے کہا تھا کہ میں مٹی سے ایک انسان پیدا کرنے والا ہوں۔
</item><item>چنانچہ جب اس کے اعضاء و جوارح (کے عناصر ترکیبی) میں مطابقت، مناسبت و آہنگی حد کمال تک پیدا کر دوں اور اس میں اپنی روح، یعنی نفس صفاتیہ (Spirit of Attributes) میں سے (اس کے ظرف کے مطابق) ودیعت کر دوں (اور حیات نو دے دوں) تو اس کے مطیع و فرماں بردار ہو جانا یا اس کے سامنے سرنگوں ہو جانا، تعظیم و فرماں برداری کیلئے۔
</item><item>چنانچہ (امتثال امر میں) سب کے سب 13 فرشتوں نے اجتماعی طور پر، سر تسلیم خم کر دیا، یعنی اس کی علمی فضیلت اور حق خلافت کو تسلیم کر لیا۔ حواشی -13 اس مستنبط ہوتا ہے کہ ملائکہ اور روح زوجین ہیں اور ان سب کو یہ حکم دیا تھا۔
</item><item>بجز ابلیس کے (جس نے فرماں برداری اختیار نہ کی اور نہ ہی انسان کی علمی فضیلت کو تسلیم کیا)۔ اس نے اپنے آپ کو بڑا (اور بشر کو حقیر) سمجھا اور نافرمانوں میں سے ہو گیا۔
</item><item>اس (اللہ تعالیٰ) نے پوچھا: اے بلیس! تجھے کس چیز نے اس انسان کی تعظیم و فرماں برداری سے روکا، جسے میں نے اپنے ہاتھوں، یعنی خصوصی توجہ اور اپنی خاص قدرتوں سے بنایا ہے۔ کیا تو نے اپنے آپ کو بہت بڑا سمجھ رکھا ہے یا تو ہے ہی کچھ اونچے درجے کی ہستیوں میں سے؟
</item><item>اس (ابلیس) نے جواب دیا۔ میں اس (انسان) سے بہتر ہوں۔ (مجھ سے نہیں ہو سکتا کہ میں بشر کی علمی فضیلت اور حق خلافت کو تسلیم کروں)۔ آپ نے مجھے آگ یا آتش سوزاں سے تخلیق کیا ہے اور اس کی تخلیق 14 مٹی سے کی ہے۔ حواشی -14 آگ کا شعلہ اوپر کو اٹھتا ہے اور مٹی نیچے بیٹھتی ہے۔ یعنی میری فطرت میں تو نے بلندی اور علو رکھا ہے اور اس کی فطرت میں خاکساری اور زمین بوسی۔ اس میں یہ بھی اشارہ ہے کہ ابلیس فطرتاً متکبر تھا اور آدم فطرتاً منکسر المزاج۔ (دیکھئے مترجم کا رسالہ شیطان کا جمالیاتی فریب، فیروز سنز لمیٹڈ لاہور)۔
</item><item>اس (اللہ تعالیٰ) نے حکم دیا: تو اس (زمرۂ ملائکہ) سے نکل جا، اس لئے کہ توراندۂ درگاہ ہو گیا ہے (Your are outcast) یعنی تو میرے قرب و رضوان اور رحمت و مغفرت سے محروم ہو گیا ہے۔
</item><item>نیز تو روز جزا (Day of Jugement) تک ملعون رہے گا (You shall remain accursed)، یعنی تو میرے قرب و رضوان اور رحمت و مغفرت سے محروم رہے گا۔
</item><item>(اس پر) ابلیس نے عرض کیا: پروردگار! مجھے انسان کے روز نشاۃ ثانیہ، یعنی مردوں کے دوبارہ زندہ ہونے تک مہلت دے دے (Reprieve me till the Day of Resurrection.)
</item><item>ارشاد ہوا: جا! تو مہلت (Respite) دیئے جانے والوں میں سے ہے۔
</item><item>ساعت معینہ (Decreed Hour)، یعنی روز قیام تک۔
</item><item>(ابلیس) بولا: مجھے تیرے جلال اور عزت کی قسم، میں اب (دنیا میں) تمام بنی نوع انسان کو (ان کے مشرکانہ عقائد و رسوم، اعمال سوء، غیر فطری و قبیح اور حرام خواہشات و اشیاء، الغرض سیآت کو اپنی وسوسہ اندازی اور جمالیاتی فریب کاری سے ضرور بالضرور حسین بنا کر دکھائوں گا اور) ورغلا کر (Seduce) گمراہ کروں 15 گا۔ حواشی -15 یہ آیۂ سبق آموز حاسد و متکبر ابلیس کے ذہنی التباس، باطل استدلال اور عداوت انسان کی آئینہ دار ہے۔
</item><item>بجز ان میں سے جو تیرے مخلص، یعنی موحد و وفادار اور سچے بندے ہوں گے (ان کو ورغلا نہیں سکوں گا16)۔ حواشی -16 اس سے مستنبط ہوا کہ شیطان کی پیروی کرنے والے اللہ تعالیٰ کے مخلص بندے نہیں ہوتے۔ شیطان کے جمالیاتی فریب اور بہکاوے سے محفوظ رہنے کیلئے انسان کا مخلص بندہ الٰہ ہونا ناگزیر ہے۔
</item><item>ارشاد ہوا: تو حق یہ ہے اور میں حق ہی کہا کرتا ہوں، یعنی راہ اخلاص ہی حسین و پائیدار راہ راست ہے، جو انسان کو اس کی آخری منزل مقصود تک لے جاتی ہے (دیکھئے الحجر 4:15 ببعد)۔
</item><item>(یہ بھی حق ہے) کہ میں (اللہ) جہنم کو تجھ سے اور ان سب لوگوں سے ضرور بھر دوں گا جو ان انسانوں میں سے تیری پیروی کریں گے۔
</item><item>(اے رسولؐ!) ان سے (صاف) کہہ دیں کہ میں اس تبلیغ دین کا تم سے کوئی اجر یا صلہ نہیں مانگتا اور نہ میں بناوٹ کرنے والے لوگوں میں سے ہوں۔
</item><item>یہ (قرآن) تمام افراد نسل انسانی کیلئے پند و نصیحت یا یاد دہانی ہے۔
</item><item>اور کچھ عرصے بعد اس کی صداقت کا تمہیں ضرور علم 17 ہو جائے گا۔ حواشی -17 ان آیات میں علم کے ارتقاء کے ساتھ قرآن حکیم کے حقائق کے تدریجی اکتشاف کا مفہوم پایا جاتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>یہ کتاب (قرآن حکیم) صاحب عزت و وقوت… مالک و معلم دانشمندی و حکمت، اللہ کی طرف سے (وحی و) تنزیل ہے۔
</item><item>ہم نے (اے نبیؐ!) آپ کی طرف یہ کتاب جو نازل کیہے، وہ حقیقی و حکیمانہ اور افادی و غاتیاتی اقدار کی حامل ہے۔ پس اللہ کی حمد و پرستش اور فرماں برداری و بندگی کرو (مگر) اس کیلئے دین یا عبادت کو (شرک اور باطل عقیدہ و رسم سے) پاک و منزہ کرکے۔ (وجہ یہ ہے کہ شرک نقیض و قاطع توحید اور غارتگر ایمان و توحید ہے)۔
</item><item>(اے بنی نوع انسان! یہ اصل عظیم) یاد رکھو کہ (شرک سے مبرا) خالص دین (ایمان و عبادت اور روش زندگی) ہی اللہ کیلئے ہوتا ہے (جس دین میں شرک کی آمیزش ہو، وہ اللہ کیلئے نہیں ہوتا)۔ ناخالص (یا شرک آمیز) دین ان لوگوں کا ہوتا ہے، جو اللہ کے سوا دوسروں کو دوست و سرپرست بنا رکھتے ہیں۔ (وہ اپنے اس مشرکانہ فعل کی توجیہ یہ کرتے ہیں کہ) ہم ان کی عبادت محض اس لئے کرتے ہیں کہ وہ ہمیں اللہ کے قریب کر دیں۔ یقینا اللہ ان کے درمیان ان باتوں کا فیصلہ کرے گا جن میں وہ اختلاف کرتے ہیں (یہ اختلاف توحید و شرک کا ہو گا)۔ بلاشبہ اللہ (اپنے قانون ہدایت و تقویٰ کے مطابق) اسے اپنی حسین و راست اور قائم و دائم رہنے والی شاہراہ کی طرف رہنمائی نہیں کرتا جو جھوٹا۔ سخت منکر توحید ہو1۔ حواشی -1 معلوم ہوا کہ مشرک کی عبادت اور زندگی جھوٹی ہوتی ہے اور وہ خود منکر حق و توحید اور ناشکرا ہوتا ہے۔
</item><item>معلوم ہوا کہ مشرک کی عبادت اور زندگی جھوٹی ہوتی ہے اور وہ خود منکر حق و اگر اللہ کو بیٹا بنانا ہی منظور ہوتا، تو وہ (اپنے قانون مشیت و حکمت کے مطابق) اپنی مخلوق میں سے جسے خود چاہتا، منتخب کر لیتا۔ وہ تو وہ ہر قسم کے شریک و معاون، ضرورت و حاجت اور عیب و نقص سے پاک و منزہ ہے۔ نیز وہ اللہ ہی ہے جو واحد و یکتا… سب کو مغلوب رکھنے والا ہے۔
</item><item>اسی (اللہ) نے افلاک یا آسمانوں اور کرۂ ارضی یا زمین کو مستقل افادی و جمالیاتی اور حکیمانہ و مقصدیتی اقدار (Permanent, beneficial, aesthetic, scientific and purposeful values) کے ساتھ ارتقائی انداز میں تخلیق کیا ہے۔ وہ دن کو رات سے اور رات کو دن سے ڈھانپتا ہے اور اس نے سورج اور چاند، یعنی شمسی و قمری کروں کو اپنے قوانین طبیعی (Physical laws) کا پابند کیا ہو اہے، جو سب ایک مدت معینہ تک (اپنے اپنے مدار (Orbitپر) رواں دواں رہیں گے۔ یاد رکھو! وہ قوت سطوت کا مالک، جلیل و مقتدر… نہایت مغفرت کرنے والا، یعنی اپنی مخلوق کی سیآت کو محو کرنے اور ان سے تحفظ فراہم کرنے والا ہے۔
</item><item>(اے افراد نسل انسانی!) ہم نے (اپنی جمالیاتی۔ ارتقائی اور تزویجی فعلیت سے) تمہیں ایک نفس یا حیاتیاتی جرثومے سے تخلیق کیا۔ پھر اس میں سے اس کا زوج (Spouse) یا جوڑا (Mate( بنایا، (جس طرح ہم نے السماء سے آسمانوں اور زمین کو بنایا) اور (اپنے فضل سے) تمہیں مویشیوں کے آٹھ جوڑے عطا کئے۔ وہ تمہاری مائوں کے پیٹوں میں تمہاری تخلیق تین اندھیروں میں ایک خلقت کے بعد دوسری خلقت میں (درجہ بدرجہ) کرتا ہے۔ یہ (خالق) اللہ ہے جو تمہاری نشوونما اور پرورش کرنے والا تمہارا مالک و آقا ہے۔ حاکمیت اعلیٰ اسی کی ہے۔ اس کے سوا کوئی معبود و مقصود اور حاکم و مطاع نہیں۔ پھر (اس واقعیت کو ماننے سے) کیونکہ روگردانی کرتے ہو؟
</item><item>اگر تم اس سے روگردانی کرو یا اس کی ناشکری، تو اللہ تم سے بے نیاز ہے (اسے اس کی حاجت ہے نہ پروا، اللہ کا کچھ نہ بگڑے گا اور تم خود ہی دنیوی و اخروی حسنہ اور رشد و ہدایت سے محروم رہو گے)۔ تاہم وہ اپنے بندوں کیلئے روگردانی اور ناشکری کا طریق پسند نہیں کرتا۔ اگر تم (قولی و فعلی) شکر کرو تو اسے وہ تمہارے لئے پسند کرتا ہے۔ کوئی اپنے اعمال کا بوجھ اٹھانے والا کسی دوسرے کے اعمال (سوء) کا بوجھ نہیں اٹھا سکتا، (نہ دنیا اور نہ آخرت میں، وجہ یہ ہے کہ ہر شخص رہین اعمال اور مستوجب قانون مکافات عمل ہے)۔ تمہیں (اس سفر زندگی کے بعد) اپنے پروردگار و مالک کے حضور لوٹنا ہے، پھر وہ تم پر وہ تمام حقائق و اعمال آشکارا کرے گا جو تم (دنیا میں) کرتے رہے ہو۔ بلاشبہ وہ (اللہ) تمہارے نفسوں اور باطنی احوال و ظروف کا علم کلی رکھنے والا ہے۔
</item><item>اور جب انسان پر کوئی مصیبت ٹوٹتی ہے تو وہ اپنے رب کی طرف خلوص نیت سے متوجہ ہوتا ہے۔ پھر (اللہ اس کی دعا قبول کرکے) اس پر اپنی نعمت (دولت وغیرہ) ارزانی کرتا ہے، تو وہ اس بات کو بھول جاتا ہے جس کیلئے وہ پہلے اسے (اللہ کو) پکارتا تھا اور (مزید ظلم یہ کرتا ہے کہ) اللہ کے ہمسر و سہیم بنا لیتا ہے تاکہ (لوگوں پر) اس کا راستہ گم کر دے۔ کہہ دو کہ وہ اپنے اس کفر، یعنی انداد پرستی سے تھوڑا سا فائدہ اٹھا لیں۔ (لیکن یاد رکھو کہ) تم دوزخیوں (Companions of Fire) میں سے ہو۔
</item><item>وہ شخص جو رات کے اوقات میں (اللہ تعالیٰ کے حضور) سر بسجود اور (عجز و انکسار کے ساتھ) کھڑے ہو کر عبادت کرنے والا ہو، آخرت (=روز حساب و جزا) سے خوف کھاتا ہو اور اپنے رب کی رحمت کی امید رکھتا ہو (اس جیسا نہیں ہو سکتا، جس کا یہ شعار زندگی نہیں)۔ آپ ان سے پوچھیں: کیا جو لوگ علم رکھتے ہیں اور جو علم نہیں رکھتے، ایک جیسے ہو سکتے ہیں؟ (یہ استفہام انکاریہ ہے اور حقیقت یہ ہے کہ) صرف اہل عقل سلیم ہی نصیحت و عبرت حاصل کرتے ہیں۔
</item><item>(اے پیغمبرؐ!) کہہ دیجئے: اے (اللہ کے) بندو جو ایمان لائے ہو! اپنے پروردگار و مالک کی جستجو میں لگے رہو اور گمراہی سے ڈرتے رہو۔ جو لوگ اس دنیا میں احسان و حسن عمل کرتے ہیں تو ان کیلئے حسنہ ہے (دنیا میں حیات طیبہ اور آخرت میں… جنت کی… حیات طیبہ) اور اللہ کی زمین بڑی وسیع ہے۔ بلاشبہ جو لوگ راہ حق میں مصائب برداشت کرنے اور ثابت قدم رہنے والے ہیں، ان کو ان کا اجر یا صلہ بے حساب، یعنی حق سے بہت زیادہ دیا جائے گا۔
</item><item>(اے نبیؐ!) کہہ دیجئے! مجھے حکم دیا گیا ہے کہ میں اللہ کی اطاعت و فرماں برداری اس کیلئے دین یا روش زندگی کو (شرک و اکابر پرستی سے) پاک و منزہ کرکے کروں۔
</item><item>اور مجھے حکم دیا گیا ہے کہ سب سے پہلے میں خود بندۂ تسلیم و رضا (=مسلم) بنوں۔
</item><item>(اے نبیؐ!) کہہ دیجئے کہ اگر میں اپنے رب کی نافرمانی کروں تو مجھے حساب و جزا کے بہت بھاری دن کے عذاب سے ڈر لگتا ہے۔
</item><item>(اے پیغمبرؐ!) کہہ دیجئے کہ میں اپنے دین، یعنیکل زندگی کو (ظلم و شرک کی ہر آلائش سے) پاک و منزہ کرکے اللہ کی عبادت (=طاعت و بندگی، حمد اور ذکر و سپاس کرتا ہوں اور) کروں گا۔
</item><item>سو تم لوگ اس (اللہ) کے سوا جس کی عبادت چاہو کرتے رہو۔ کہہ دیجئے کہ اصل نقصان اٹھانے اور گھاٹے میں رہنے والے تو وہ لوگ ہیں جنہوں نے قیامت کے روز اپنے آپ کا اور اپنے اہل و عیال کا نقصان کیا اور انہیں گھاٹے میں رکھا۔ یاد رکھو! یہی صاف اور کھلا گھاٹا ہے۔
</item><item>ان کے اوپر آگ کے شعلے ہوں گے اور ان کے نیچے بھی آگ کے شعلے ہوں گے۔ یہ وہ گھاٹا اور عذاب ہے، جس سے اللہ (اپنے قانون مجازات کے ذریعے) اپنے بندوں کو ڈراتا ہے۔ اے میرے بندو! میرا تقویٰ اختیار کرو، یعنی میری ہی طلب و جستجو میں رہو اور گمراہ ہونے سے ڈرتے اور بچتے رہو۔
</item><item>اور جو لوگ طاغوت (یعنی شیطان اور ان کے پیرو کاروں مثلاً فرعونوں، ہامانوں، قارونوں اور آرزوں) کی اطاعت و بندگی کرنے سے گریزاں و ترساں رہتے ہیں اور اللہ کی طرف (اس کا قرب و رضوان اور دین و زندگی کے ہر معاملے میں اس کی ہدایت و تقویٰ حاصل کرنے کی خاطر) رجوع کرتے ہیں، ان کیلئے (اللہ کے قرب و رضوان، دنیوی و معنوی ترقی، حیات طیبہ اور دنیوی و اخروی حسنہ کی) بشارت ہے۔
</item><item>لہٰذا ((اے پیغمبرؐ!) میرے ان بندوں کو یہ نوید سنا دیجئے، جو (ہر)سخن (حق) کو (گوش حق نیوش سے) سنتے ہیں، پھر ان میں سے بہترین باتوں پر عمل کرتے ہیں۔ یہی وہ لوگ ہیں جنہیں اللہ (اپنے قوانین احترام آرزو اور ہدایت و تقویٰ کے مطابق، کل زندگی میں) راہ مستقیم دکھاتا ہے اور یہی لوگ اہل عقل سلیم ہیں۔
</item><item>(اے نبیؐ!) اس شخص کو کون بچا سکتا ہے، جس پر (ہمارے قانون مجازات کے مطابق) عذاب کا فیصلہ لاگو ہو چکا ہو؟ کیا تم اسے بچا سکتے ہو جو آگ میں گر چکا ہو؟
</item><item>البتہ جو لوگ اپنے رب کا تقویٰ اختیار کرتے ہیں (یعنی اس کی طلب و آرزو رکھتے ہیں اور اس کے قانون مکافات عمل سے ڈرتے ہیں)، ان کیلئے بلند عمارتیں ہیں، منزل بمنزل بنی ہوئی، جن کے نیچے نہریں بہ رہی ہوں گی، یہ اللہ کا وعدہ ہے۔ اللہ کبھی اپنے وعدے کی خلاف ورزی نہیں کرتا۔
</item><item>کیا تو غور نہیں کرتا کہ اللہ (اپنے طبیعی قوانین کے مطابق) آسمان سے پانی برساتا ہے، پھر اسے چشمے بنا کر زمین میں چلاتا ہے، پھر اس کے ساتھ گونا گوں رنگتوں کی روئیدگی پیدا کرتا ہے، پھر وہ (کھیت) خشک ہو جاتا ہے، تو اسے زرد دیکھتا ہے، پھر وہ (اللہ) اسے چورا چورا کر دیتا ہے۔ اس میں بلاشبہ عقل سلیم رکھنے والوں کیلئے سوچنے سمجھنے کی بات ہے۔
</item><item>بھلا جس شخص کا سینہ (باطنی نظام) اللہ نے اسلام کیلئے کھول دیا (اور اسےفعال و حرکی بنا دیا) اور وہ اپنے پروردگار کی طرف سے ملی ہوئی روشنی پر ہو یعنی ہدایت یافتہ ہو (تو کیا وہ سخت دل کافر کی طرح ہو سکتا ہے جو نور یا ہدایت سے محروم ہے؟)۔ لہٰذا ان لوگوں پر افسوس ہے، جس کے دل اللہ کے ذکر کے معاملے میں سخت ہو گئے؟ یہی لوگ کھلی گمراہی میں ہیں۔
</item><item>اللہ تعالیٰ نے نہایت حسین اور جامع و مانع مکتوبی کلام (یعنی قرآن حکیم) نازل فرمایا ہے، جس میں بار بار مضامین (مختلف اسلوب بیان میں) دہرائے گئے ہیں (اور جو بار بار تصویر کے دونوں رخ بیان کرتا ہے)۔ (یہ وہ آیتیں ہیں) جن (کو بار بار پڑھنے) سے ان لوگوں کے رونگٹے کھڑے ہو جاتے ہیں جو اپنے پروردگار و آقا (کے قانون مکافات عمل) سے ڈرنے والے ہیں۔ پھر ان کے جسم اور ان کے دل و دماغ نرم ہو کر اللہ کے احکام و قوانین اور تعلیمات و ہدایات کی طرف راغب ہو جاتے ہیں۔ یہ (قرآن حکیم) اللہ کی ہدایت ہے، جس سے (اپنے قوانین ہدایت و تقویٰ اور مشیت و حکمت کے مطابق) وہ جسے چاہے راہ راست پر لے آتا ہے اور جسے اللہ ہی (اپنے قوانین کی رو سے) ہدایت نہ دے اور چھوڑ دے تو اس کیلئے پھر کوئی ہادی نہیں ہے۔
</item><item>بھلا وہ شخص جو قیامت کے دن المناک و ہیبت نازک عذاب کو اپنے منہ پر لے گا (سوچو کہ اس کا کیال حال ہو گا، کیا وہ ان لوگوں کی طرح ہو گا جن کو امن و امان میسر ہو گا؟) اور (اس وقت) ظالموں سے کہا جائے گا کہ (اب اس عذاب کا) مزہ چکھو جو تم (دنیا میں اپنی بد اعمالیوں سے)کماتے رہے۔
</item><item>ان سے پہلے لوگوں نے بھی (دین و رسالت کی) تکذیب کی تھی، نتیجتاً، ان پر عذاب ایسی جگہ سے آیا جس کا انہیں شعور (و گمان) تک نہ تھا۔
</item><item>پھر اللہ نے (اپنے قانون مجازات کے مطابق) ان کو دنیا کی زندگی میں رسوائی و ذلت کا مزہ چکھایا اور آخرت کا عذاب تو اس سے شدید تر ہو گا۔ کاش یہ سمجھتے (اور دنیا میں ہی اپنی اصلاح کر لیتے)۔
</item><item>اصل یہ ہے کہ ہم نے بنی نوع انسان (کی ہدایت و رہنمائی کیلئے) اس قرآن (حکیم) میں ہر قسم کی مثالیں بیان کی ہیں، تاکہ وہ (ان کے ذریعے حقائق کو) واضح طور سے سمجھ لیں۔
</item><item>یہ (بار بار اور کثرت سے پڑھا جانے والا) قرآن فصیح و صریح (کتاب ہے)، جس میں کوئی عیب، (اختلاف) اور کجی نہیں ہے، تاکہ وہ (بنی نوع انسان) تقویٰ اختیار کریں، یعنی جنت کی سچی اور سیدھی راہ پر چل کر اسے پانے کی آرزو و وسعی کریں اور اس راہ و منزل کو گم کر دینے سے خوف بداماں رہیں۔
</item><item>اللہ ایک مثال بیان کرتا ہے۔ ایک شخص تو وہ ہے جس کے کئی آقا و مالک ہیں، جو کج خلق، مختلف المزاج اور باہم دست و گریباں ہیں اوردوسرا شخص پورا کا پورا ایک ہی آقا کا غلام ہے۔ کیا ان دونوں کا حال یکساں ہو سکتا ہے؟ (نہیں ہو سکتا!) سب تعریف و ستائش، ثنائے جمیل اور شکر و سپاس اللہ (وحدہ لاشریک) ہی کیلئے ہے، لیکن بنی نوع انسان میں سے اکثر حقیقت آشنا نہیں (اور نادانی میں پڑے ہوئے ہیں)۔
</item><item>(اے رسولؐ!) آپ کو بھی لذت موت سے آشنا ہونا ہے اور ان لوگوں نے بھی مرنا ہے۔
</item><item> اور اس کے بعد قیامت کے روز بلاشبہ تم سب لوگ اللہ کے حضور اپنا اپنا مقدمہ پیش کرو گے (اور باہمی بحث و نزاع میں پڑو گے)۔
</item><item>اس شخص سے بڑھ کر ظلم (یعنی اپنے نفس، دین اور اہل ایمان سے دشمنی اور زیادتی) کرنے والا اور کون ہو سکتا ہے (یعنی نہیں ہو سکتا)، جس نے اللہ پر (اس کی توحید الوہیت و ربوبت کے بارے میں) جھوٹ باندھا، نیز جب سچی بات اس کے پاس پہنچ جائے تو اسے جھٹلائے۔ کیا کافروں کیلئے جہنم میں آخری ٹھکانا نہیں ہے؟ (یعنی یقینا ہے۔)
</item><item>وہ شخص جو سچائی لے کر آیا اور وہ جس نے اس کی تصدیق کی، واہی لوگ متقی یعنی اہل آرزو و خشیت ہیں۔
</item><item>وہ جو (نعمت) بھی چاہیں گے، ان کیلئے ان کے پروردگار کے ہاں (سب موجود) ہو گا اور یہ حُسن اجر ہے محسنوں کا، یعنی عدل و احسان، خیر و حسنہ اور اصلاح کے کام کرنے والوں کا۔
</item><item>(یہی وہ لوگ ہیں جو اس لائق ہیں کہ) اللہ ان کی سیآت کو محو کر دے گا (اور انہیں حسنات میں بدل دے گا)، نیز ان کے حسین اعمال کے مطابق (اللہ اپنے قانون انعام و فضل کی رو سے) حسین اجر و انعام دے گا۔
</item><item>کیا اللہ اپنے بندوں کیلئے کافی نہیں؟ (یعنی یقینا ہے!) اور یہ لوگ تمہیں اس کے سوا دوسروں سے ڈراتے ہیں، حالانکہ اللہ تعالیٰ جسے (اس کے شرک و ظلم کی پاداش میں اپنے قوانین مجازات و احترام آرزو کے مطابق) گمراہ ٹھہرا دے، اسے کوئی (اللہ کے سوا) ہدایت دینے والا نہیں۔
</item><item>اور جسے اللہ (اپنے قوانین احترام آرزو اور ہدایت و تقویٰ کے مطابق) ہدایت دے، اسے گمراہ کرنے والا کوئی نہیں۔ کیا اللہ زبردست، صاحب قدرت و سطوت… (ظالموں سے) انتقام لینے والا نہیں؟
</item><item>اگر تم ان لوگوں سے پوچھو کہ آسمان اور زمین کو کس نے پیدا کیا ہے، تو یہ خود کہیں گے: اللہ نے۔ کہو: کیا تم نے غور نہیں کیا کہ اگر اللہ مجھے نقصان پہنچانا چاہے تو کیا وہ (دیویاں) جن کو تم اللہ کے سوا پکارتے ہو، اس کے نقصان سے بچا لیں گے؟ اگر اللہ مجھ پر رحمت (=احسان و کرم) کرنا چاہے تو کیا وہ اس رحمت کو روک سکیں گی (یعنی نہیں روک سکیں گی؟) پس ان سے کہہ دو کہ اللہ ہی میرے لئے کافی ہے۔ توکل کرنے والے اسی پر توکل کرتے ہیں۔
</item><item>ان سے صاف کہہ دیں کہ اے میری قوم کے لوگو! تم اپنی جگہ اپنا کام کئے جائو اور میں(اللہ کے احکام و قوانین اور تعلیمات و ہدایات کے مطابق) اپنا فرض سرانجام دیتا رہوں گا۔ عنقریب تمہیں معلوم ہو جائے گا کہ
</item><item>کس پر رسوا کن عذاب آتا ہے اور کسے وہ سزا ملتی ہے جو ٹلنے والی نہیں (اور دائمی ہو گی۔)
</item><item>بلاشبہ ہم نے ہی آپ پر (اے نبیؐ!) یہ کتاب نازل کی ہے، جو بنی نوع انسان (Mankind) کیلئے مستقل و غیر مبدل افادی و مقصدی اور حکیمانہ و حقیقی اقدار کی حامل ہے۔ اب جو شخص (اس کے قوانین و احکام کے مطابق) ہدایت حاصل کرے گا (اور راہ راست پر سفر زندگی کرے گا)، تو وہ اپنی ہی ذات کیلئے کرے گا (اور یقینا اپنی آخری منزل مقصود پائے گا، جو جنت قرۃ العین ہے)۔ لیکن (برخلاف اس کے) جو شخص (اس سے روگردانی کرکے) راہ راست سے بھٹک جائے گا (تو اس کا دوزخ میں جا گرنا اور اس میں رہنا یقینی ہے) تو اس کی اس گمراہی و روگردانی کا وبال اس کی اپنی ہی ذات پر ہو گا۔ آپ نہ ان پر نگران مقرر ہیں اور نہ آپ ان کے اعمال کے ذمے دار ہیں۔
</item><item>وہ اللہ ہی ہے جو موت کے وقت نفسوں کو وفات دیتا ہے (یا ان کو لے جاتاہے) اور ان نفسوں کو بھی جن کو نیند کے دوران ابھی موت نہیں آئی ہوتی، روک لیتا ہے، ان کی موت کا فیصلہ صادر ہونے تک اور باقی ماندہ کو ایک مدت معینہ تک واپس بھیج دیتا ہے۔ یقین مانو کہ (اللہ تعالیٰ کی) اس اعجازی فعلیت میں اہل فکر و نظر کیلئے بصیرت افروز و رہنما نشانیاں ہیں۔
</item><item>کیا انہوں نے اللہ تعالیٰ کو چھوڑ کر دوسروں کو اپنے سفارشی اور حمایتی و مددگار بنا رکھا ہے؟ ان سے کہو: کیا وہ (اللہ کے اذن کے بغیر) سفارش کر سکتے ہیں؟ حالانکہ وہ کچھ بھی کرنے کا نہ تو اختیار رکھتے ہوں اور نہ سمجھ بوجھ ہی رکھتے ہوں؟
</item><item>اعلان کر دو کہ ہر قسم کی شفاعت (اضافی ہو یا مطلق) اللہ ہی کے اختیار میں ہے (کوئی غیر اللہ احکام الٰہیہ کے برخلاف شفاعت کرنے کا مجاز نہیں)۔ آسمانوں اور زمین کی مالکیت و حکومت اسی کی ہے، بالآخر تم سب نے اسی کی طرف لوٹ کر جانا ہے۔
</item><item>اور جب صرف اکیلے اللہ کا ذکر کیا جاتا ہے، تو جو آخرت پر ایمان نہیں رکھتے، ان کے دل تنگ ہو جاتے (اور کڑھنے اور نفرت کرنے لگتے ) ہیں، لیکن جب اس (اللہ) کے سوا دوسروں (جن کو قرآن مجید معبودان باطلہ سے تعبیر کرتا ہے) کا ذکر کیا جاتا ہے تو وہ خوش و خرم ہو جاتے ہیں۔
</item><item>کہہ دیں کہ اے اللہ! اے آسمانوں اور زمین کے پیدا کرنے والے (Creator)۔ اے غیب و شہود اور مرئی (Visible) و غیر مرئی (Invisible) اشیاء و واقعات اور حقائق و اسرار کا علم کلی رکھنے والے! تو ہی اپنے بندوں کے درمیان اس معاملے کا فیصلہ کر دے گا، جس میں وہ اختلاف کرتے رہے ہیں۔
</item><item>اور اگر ان ظالموں کے پاس زمین کی ساری دولت بھی ہو اور اتنی ہی اور بھی، تو یہ روز قیامت کے غم انگیز و المناک عذاب سے بچنے کیلئے سب کچھ فدیے (Ransom) میں دینے کیلئے تیار ہو جائیں گے۔ ہاں اللہ کی طرف سے ان کے سامنے ایسے عذاب ظاہر ہوں گے جو ان کے وہم و گمان میں بھی نہ تھے (اور جس کا انہیں اندازہ ہی نہیں تھا)۔
</item><item>اور وہاں ان کی کمائی کے غم انگیز و ہولناک اور آتشیں اثرات 2 ظاہر ہو جائیں گے اور وہی عذاب ان کا احاطہ کرے گا، جس کا وہ مذاق اڑاتے تھے۔ حواشی -2 اس آیہ میں لفظ ’’سیآت‘‘ آیا ہے۔ اصطلاح قرآنی میں اعمال سوء کے اثرات کو ’’سیآت‘‘ کہتے ہیں، جس کے معانی ہیں: غم انگیز و آتشیں اثرات۔ سیآت کی ضد و نقیض حسنات ہے، اس کے معانی ہیں، اعمال صالحہ کے طمانیت آفرین و مسرت انگیز اثرات۔
</item><item>اور جب انسان کو دکھ پہنچتا ہے تو (مشکل کشائی و استمداد کیلئے) ہمیں پکارتا ہے اور جب ہم اسے اپنی طرف سے کوئی نعمت عطا کرتے ہیں، تو کہتا ہے کہ یہ تو مجھے (میرے) علم کی بنا ئپر دی گئی ہے۔ نہیں، بلکہ یہ (ہمارے قانون ابتلاء کے مطابق) آزمائش ہے، لیکن ان میں سے اکثر یہ حقیقت نہیں جانتے۔
</item><item>ان سے پہلے لوگ بھی ایسی ہی باتیں کہتے تھے، لیکن ان کی کسی طرح کی کمائی ان کے کچھ کام نہ آئی۔
</item><item>پھر انہوں نے اپنی کمائی کے غم انگیز و آتشیں اثرات و نتائج بھگتنے اور ان لوگوں میں سے بھی جو ظالم ہیں، عنقریب اپنے کمائے ہوئے غم انگیز و آتشیں اثرات و نتائج بھگتیں گے۔ یہ ہمیں ایسا کرنے سے نہ عاجز کر سکتے ہیں اور نہ روک ہی سکتے ہیں۔
</item><item>کیا انہیں معلوم نہیں ہے کہ اللہ تعالیٰ (اپنے قوانین احترام آرزو و مشیت کے مطابق) کسی پر رزق کے دروازے کھول دیتا ہے اور کسی کو محدود رزق دیتا ہے۔ بلاشبہ (اللہ تعالیٰ کے قوانین و احکام میں) ان لوگوں کیلئے بصیرت افروز نشانیاں ہیں، جو (حق پر) ایمان لانے والے ہیں۔
</item><item>(اے پیغمبرؐ! میری طرف سے لوگوں کو) کہہ دیجئے کہ اے بندو جنہوں نے (ظلم و گناہ کرکے) اپنے نفسوں پر زیادتی کی ہے، اللہ کی رحمت (و مغفرت) سے نا امید نہ ہو جانا۔ 3 (دلیل یہ ہے کہ) اللہ بلاشبہ تمام گناہوں کو (اپنے قانون انابت و اجابت، Law Returning to and Acceptance) کے مطابق) بخش دیتا ہے، وہ تو واقعی بخشنے والا… نہایت درجہ لطیف و کر م کرنے والا ہے۔ حواشی -3 اللہ تعالیٰ رب رحمن و رحیم ہے اور اس نے (اپنے قانون رحمت =Law of Mercy کی روح سے) رحمت کو اپنے اوپر لازم کر رکھا ہے۔ نیز وہ تو اب و مجیب الدعوت ہے اور وہ اپنے بندوں کے جملہ گناہ معافی کر دیتا ہے۔ انسان کو اگر اس حقیقت کا محکم ہو جائے تو وہ اس کی رحمت سے مایوس نہیں ہو سکتا۔ انتہائی نامساعد، خطرناک اور بظاہر مایوس کن احوال و ظروف میں بھی اپنے رب رحمن و رحیم کی رحمت سے مایوس نہیں ہونا چاہئے۔ ثابت قدم رہنا، اس پر توکل کرکے جدوجہد کرتے رہنا بالآخر کامیابی سے ہمکنار کرتا ہے۔ رحمت سے مایوسی، ضلالت و ناکامی کی اور سعی و کوشش کے ساتھ امید و رحمت، دلیل ہدایت و کامیابی ہے۔
</item><item>اور (اے لوگو!) پلٹ آئو اپنے رب (کے قوانین و احکام اور تعلیمات و ہدایات) کی طرف اور اس کے مطیع و فرماں بردار بن جائو، اس سے قبل کہ تم پر عذاب آ جائے اور پھر کہیں سے تمہیں مدد نہ مل سکے۔
</item><item> اور (میرے بندو!) تم اس کامل ترین حسن کلام آخر (کے احکام و تعلیمات) کی پیروی کرو جو تمہاری طرف تمہارے پروردگار و مالک کی طرف سے نازل کیا گیا ہے، اس سے پہلے کہ تم پر ناگہاں عذاب ٹوٹ پڑے اور تمہیں اس کا سان گمان بھی نہ ہو۔
</item><item>(لوگوں کو عذا ب سے اس لئے باخبر کیا جا رہا ہے کہ) کہیں کوئی متنفس یہ (نہ) کہے کہ ہائے افسوس، اس کوتاہی پر جو میں اللہ کے (قوانین و احکام اور تعلیمات و ہدایات کے) بارے میں کرتا رہا اور میں تو بس (اللہ کے نظام حیات کلی کی ہر بات کی) ہنسی ہی اڑاتا رہا (اور اللہ کے قانون مجازات اور روز آخرت کو مذاق سمجھتا رہا)۔
</item><item>یا کوئی کہنے لگے کہ اگر اللہ مجھ کو راہ راست دکھاتا تو میں بھی متقیوں میں سے ہوتا (اور انعام پاتا)۔
</item><item>یا عذاب دیکھ کر یہ کہنے لگے کہ کاش مجھے (دنیا میں) پھر ایک بار واپس جانا ہو تو میں عدل و احسان اور خیر و حسنہ کے کام کرنے والوں میں شامل ہو جائوں۔ (لیکن اس وقت اس کافر کو حسرت اور افسوس سے کچھ حاصل نہ ہو گا۔)
</item><item>(اللہ تعالیٰ کافر کو اس طرح جواب دے گا) ہاں! میری آیات، یعنی قوانین و احکام اور تعلیمات و ہدایات تیرے پاس آ چکی تھیں، مگر تو نے ان کو جھٹلایا او رتکبر کیا اور (اس طرح) تو کافروں اور منکروں میں سے تھا۔
</item><item>جن لوگوں نے اللہ پر جھوٹ باندھے (خصوصاً مشرکین، کافرین، بت پرست، دہریے) قیامت کے روزتو ان کو روسیاہ دیکھے گا۔ کیا متکبروں (=معاشرتی سرطانوں مثلاً فرعونوں، ہامانوں، قارونوں، آرزوں اور درہم و دینار کے بندوں) کا ٹھکانہ جہنم میں نہیں؟ (یعنی یقینا ہے اور وہ ان کا شرمآب ہے۔)
</item><item>اور (بخلاف اس کے) جن لوگوں نے تقویٰ اختیار کیا، یعنی جنہیں قدرت کے قانون مجازات کا ڈر رہا اور اپنے الٰہ و رب اور اس کی جنت کی طلب و آرزو رہی، انہیں (اللہ کے قانون فلاح Law of Success and Salvation کی رو سے) کامیابی نصیب ہو گی، جس کی بدولت اللہ ان کو (دوزخ سے) نجات دے گا، ان کو نہ اذیت ہی پہنچے گی اور نہ وہ غمگین ہی ہوں گے۔
</item><item>کل مخلوقات یا موجودات 4 کو پیدا کرنے والا صرف اللہ تعالیٰ ہے اور وہی (اللہ) ہر شے کا نگران حال (Watchful) ہے۔ حواشی -4 موجودات، سیکولر فلاسفہ چونکہ آسمانوں اور زمین اور ان میں جملہ اشیاء کو قدیم و غیر مخلوق (Eternal and uncreated) مانتے ہیں، اس لئے ان کو مخلوقات نہیں، موجودات کہتے ہیں۔
</item><item>اسی (اللہ) ہی کو آسمانوں اور زمین (کے پیداواری و سائل و ذرائع) اور دیگر نعمتوں کے خزانوں (کی تقسیم) کی قدرت کاملہ ہے۔ (یہ قدرت کے بصیرت افروز نشانات ہیں، جن کے ذریعے وہ زمان و مکان کی تسخیر کرکے ان میں مضمر بے قیاس نعمتوں کو حاصل کرکے مادی و معنوی ترقی کر سکتے ہیں۔) لیکن جو لوگ اللہ کی ان نشانیوں کو تسلیم بالیقین نہیں کرتے، وہی دنیوی و معنوی ترقی سے محروم رہنے والی ہیں۔
</item><item>(اے نبیؐ!) کہہ دو: اے جاہلو! کیا تم مجھ سے یہ کہتے ہو کہ میں غیر اللہ کی عبادت کروں؟ (حالانکہ میں ہی نہیں بلکہ اللہ کے تمام رسولؑ لوگوں کو شرک سے منع کرتے رہے)۔
</item><item>اور (حقیقت یہ ہے کہ) تمہاری طرف اور تم سے پہلے گزرے ہوئے انبیآؑ کی طرف یہ وحی کی گئی تھی کہ اگر تم نے شرک کیا تو تمہارا عمل لازماً ضائع ہو جائے گا اور تم (اللہ تعالیٰ کے قانون خسران =Law of Loss کی روح سے) ضرور بالضرور خسارہ پانے والوں میں سے ہو جائو گے۔
</item><item>لہٰذا تم بس ایک اللہ ہی کی پرستش و بندگی اور اطاعت و فرماں برداری کرو اور شکر گزار (بندوں میں سے) ہو جائو۔
</item><item>اور ان لوگوں نے اللہ (کی صفات حسنہ =Most Beautiful and Sublime Attributes) کی قدر شناسی نہیں کی، جیسا کہ ان کی قدر کرنے کا حق ہے۔ (اس کی قدرت کاملہ اور عظمت شان کا تو یہ حال ہے کہ) قیامت کے روز پوری زمین اس کے قبضۂ قدرت میں ہو گی اور آسمان اس کے دست راست میں لپٹے ہوئے ہوں گے۔ (اس سے اس کے دست قدرت اور اقتدار کا اندازہ کر لو اور سمجھ لو کہ) وہ (جسم و جسمانیت اور ہر تصور دوئی و عیب سے) پاک و منزہ ہے اور لوگوں کے شرک سے بہت بالا و باتر ہے۔
</item><item>اور جب صور میں پھونکا جائے گا، تو آسمانوں اور زمین میں جو بھی ہیں سب بیہوش ہو جائیں گے، بجز اس کے جس کو اللہ (اپنے قانون مشیت و حکمت کے مطابق) چاہے۔ پھر دوسری بار صور میں پھونکا جائے گا تو وہ فوراً از سر نو زندہ ہو کر سب کے سب کھڑے ہو جائیں گے ، (اور حیرت زدہ ہو کر ہر طرف) دیکھنے لگیں گے۔
</item><item>اور زمین اپنے رب کے نور سے جگمگا اٹھے گی، کتاب اعمال لاکر رکھ دی جائے گی اور انبیائؑ اور سارے گواہ لائے یا حاضر کئے جائیں گے اور لوگوں کے درمیان (ہر شخص کے نامۂ اعمال اور قانون مکافات عمل و عدل کے مطابق) انصاف و حق کے ساتھ (ٹھیک ٹھیک) فیصلہ کر دیا جائے گا اور ان (میں کسی) پر ذرا بھی ظلم و نا انصافی نہ ہو گی۔
</item><item>(قیامت کے روز) ہر نفس کو جو کچھ اس نے (حسن عمل یا سوء عمل) کیا تھا، اس کا پورا پورا بدلہ دیا جائے گا۔ لوگ جو کچھ کرتے ہیں، اللہ اسے خوب جانتا ہے۔
</item><item>(فیصلے کے دن) وہ لوگ جنہوں نے کفر کیا تھا اور اللہ کے نظام حیات کلی کے مطابق زندگی نہیں گزاری تھی۔ جہنم کی طرف گروہ در گروہ ہانکے جائیں گے، یہاں تک کہ جب وہ وہاں پہنچیں گے تو اس کے دروازے کھول دیئے جائیں گے اور اس کے پاسبان ان سے کہیں گے: کیا تم میں تمہارے پاس رسولؑ نہیں آئے تھے، جنہوں نے تمہیں تمہارے رب کی آیات سنائی ہوں اور تمہیں اس بات سے ڈرایا ہو کہ ایک وقت تمہیں یہ دن بھی دیکھنا ہو گا؟ وہ جواب دیں گے: ہاں آئے تھے، مگر کافروں پر عذاب کا فیصلہ لاحق ہو گا (جو پورا ہو کر رہے گا)۔
</item><item>ان سے کہا جائے گا: جہنم کے دروازوں میں داخل ہو جائو، تم نے اب یہاں ہمیشہ رہنا ہے۔ دیکھو! متکبروں کا ٹھکانہ کس قدر غم انگیز و المناک ہے۔
</item><item>اور جن لوگوں نے اپنے رب کا تقویٰ اختیار کیا، یعنی اس کی طلب و آرزو کی اور اس (اللہ) کے قانون مجازات سے ڈرتے رہے، وہ جنت کی طرف (ذوق و شوق سے) گروہ در گروہ (وفد کی صورت میں) لے جائیں گے، یہاں تک کہ جب وہ اس کے پاس پہنچیں گے (تو ان کا خیر مقدم کیا جائے گا) اور اس کے پاسبان ان سے کہیں گے: آپ پر سلامتی ہو! آپ اہل سرور ہیں5، اس (جنت) میں ہمیشہ رہنے کیلئے داخل ہو جائیں۔ حواشی -5 طبتم کیلئے قرآن مجید نے سورۂ الفجر (27:89 ببعد) میں النفس المطمئنۃ (نفس مطمئنہ) کی تعبیر اختیار کی ہے۔ علامہ اقبالؒ نے اس کا ترجمہ ’’صاحب سرور‘‘ کیا ہے۔ اس رعایت سے اس تلمیذ القرآن نے اہل سرور کی تعبیر اختیار کی ہے۔
</item><item>اور وہ کہیں گے کہ تمام تعریف و ستائش، ثنائے جمیل اور شکر و سپاس اللہ کا ہے، جس نے ہم سے اپنا وعدہ سچا کیا اور ہم کو اس زمین، یعنی جنت کا وارث بنایا کہ ہم (طمانیت و مسرت کے ساتھ) جنت میں جہاں چاہیں رہیں۔ دیکھو! حسن عمل کرنے والوں کا اجر بھی کتنا حسین ہے!
</item><item>اور آپ (اس روز) فرشتوں کو دیکھیں گے کہ عرش کے گرد حلقہ باندھے ہوئے، اپنے پروردگار کی حمد و ثنائے جمیل کے ساتھ، اپنے فرائض کی ادائیگی میں سرگرم ہوں گے اور (اس دن) لوگوں کے درمیان عدل و انصاف اور حق کے ساتھ فیصلہ کر دیا جائے گا اور ہر طرف سے ایک ہی آواز آئے گی کہ تمام حسن تعریف و ستائش اور تحسین 6 و تشکر (Praise, eulogy, commendation, appreciation) صرف اللہ ہی کیلئے مخصوص ہے، جو کل جہانوں (کی مخلوقات) کو بتدریج نشوونما دینے والا آقا اور مالک ہے۔ حواشی-6 اللہ وحدہ لاشریک چونکہ کل صفات حسنہ کا مالک بالذات ہے، اس لئے وہ اپنی کل مخلوقات کا الٰہ، یعنی معبود و محبوب، مطلوب و مقصود اور حاکم و مطاع ہے۔ نیز ان صفات حسنہ کی بناء پر وہ حمد و ستائش کا مستحق ہے۔ وہ چونکہ رب رحمن بھی ہے اور اس نے ہمیں ان گنت انعام و اکرام سے نوازا ہے، اس لئے ہم پر اس دنیا میں بھی شکر (قولاً و فعلاً) فرض ہے۔ علاوہ ازیں، اس لئے بھی کہ وہ ہم سے بے نہایت محبت یا عشق کرتا ہے اور ہم پر بے حد رحم و کرم کرنا اور ہماری دعائیں قبول کرنا اس کی سنت حسنہ ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا۔ میم ٓ۔
</item><item>یہ کتاب (قرآن حکیم ) صاحبِ عزت و قوت - علم کلی رکھنے والا اللہ کی طرف سے (وحی و ) تنزیل ہے۔
</item><item>وہ (اپنی مخلوق خصوصاً بنی نوعِ انسان کو ) گناہوں سے حفاظت فرمانے اور اُنہیں معاف کرنے والا ہے؛ (اُن کی ) توبہ قبول کرنے ( اور رجوع برحمت کرنے ) والا ہے؛ (وہ نافرمانوں کو، اپنے قانونِ مجازات کے مطابق) سخت عذاب و سزا دینے والا ہے ؛ بڑا فضل و احسان کرنے والا ہے۔ یقینا کوئی دوسرا اِلٰہ (= معبود و محبوب ، مطلوب و مقصود اور حاکم و مُطاع) ہے ہی نہیں، بجز اُس کے۔ نیز کل انسانوں کے سفرِ زندگی کی منزلِ آخر اسی کی طرف ہے ۔
</item><item>اللہ تعالیٰ کے قوانین و احکام اور تعلیمات و ہدایات سے متعلق وہی لوگ بحث و نزاع کرتے ہیں ، جو ان کا انکار کرتے ہیں ۔ پس اسلام کے مثالی نظامِ حیات کلی کے منکروں کا شہر بہ شہر اور قریہ بہ قریہ (کاروبار، سیاسی و عسکری مقاصد یا سیر و سیاحت کی غرض سے) گھومنا پھرنا آ پ کو کہیں مغالطے میں نہ ڈال دے۔
</item><item>ان سے پہلے نوح ؑ کی قوم نے بھی رسولوں ؑ کو جھٹلایا ( اور ان کی تعلیمات کا انکار کیا) اور اُن کے بعد اور قومیں بھی ۔ ہر قوم اپنے پیغمبر ؑ کو پکڑنے( یا ان کو قتل کرنے) پر تُل گئی ، اور اُس نے باطل دلائل سے دینِ حق کو ناکام بنانے کی منصوبہ بندی کی۔ مگر آخر میں نے نے (اپنے قوانینِ تعجیل و مجازات کے مطابق) اُن کی گرفت کی۔ پھر دیکھ لو کہ میری تعزیر و سزا کیسی سخت تھی ۔
</item><item>اور اسی طرح تیرے رب کا یہ فیصلہ بھی اُن لو گوں پر چسپاں ہوچکا ہے جو کفر کے مرتکب ہوئے ہیں کہ وہ واصل جہنم ہونے والے (اور دوستدارانِ دوزخ) ہیں۔
</item><item>عرشِ الٰہی کے حامل فرشتے اور وہ بھی جو اس کے ارد گرد رہتے ہیں ، سب اپنے رب کی حمد و ثنا کے ساتھ اپنے فرائض کی ادائیگی میں سرگرم ہیں، اور اس پر ایمان بالیقین رکھتے ہیں، اور ایمان لانے والوں کے لیے دُعائے مغفرت مانگتے رہتے ہیں اور کہتے ہیں: اے ہمارے ربّ! تیری رحمت اور علم ہر شے کو محیط ہے، پس انہیں بخش دے جنہوں نے (صدقِ دل سے ) توبہ کی ، اور تیرا راستہ اختیار کیا ، اور انہیں دوزخ کے عذاب سے بچا لے ۔
</item><item>اے ہمارے رب! اور انہیں قائم و دائم رہنے والے باغوں میں داخل کر جن کا تو نے ان سے وعدہ کیا ہے۔ نیز ان کے آبائو اجداد، ان کی بیویوں اور ان کی اولاد میں سے جو صالح ہیں ان کو بھی۔ بلاشبہ تو ذی قوت، مقتدر و غالب… نہایت حکیم و دانا ہے۔
</item><item>اور انہیں (اپنے قانون فلاح کے مطابق) اعمال سوء اور ان کے غم انگیز و خوف بداماں اور اذیتناک اثرات سے بچا لے اور جو قیامت کے روز اعمال سوء کے غم انگیز و خوف بداماں اور اذیتناک نتائج و عواقب سے بچ گیا، اس پر تو نے اپنی رحمت ارزانی کی، یعنی ایک تو اسے عذاب النار سے بچا لیا اور دوسرے اسے جنت میں داخل کر دیا اور یہی تو ہے ایک انتہائی بڑی کامیابی۔
</item><item>(قیامت کے روز) ان لوگوں نے جنہوں نے کفر کیا تو توحید کا انکار کیا تھا، پکار کر کہا جائے گا: آج جتنا غصہ تمہیں اپنے اوپر آ رہا ہے، اس سے زیادہ غصہ اللہ تعالیٰ کو تم پر اس وقت آتا تھا، جب تمہیں ایمان (=توحید) کی طرف بلایا جاتا تھا تو تم انکار کرتے تھے۔
</item><item>وہ کہیں گے: اے ہمارے رب! تو نے فی الواقع ہمیں دو بار موت اور دوبار زندگی 1 دے دی۔ اب ہم اپنے گناہوں کا اعتراف کرتے ہیں۔ کیا اب یہاں (دوزخ) سے نکلنے کی کوئی سبیل ہے؟ حواشی -1 دیکھئے البقرۃ 29:2۔
</item><item>(جواب ملے گا): تمہاری یہ حالت اس وجہ سے ہے کہ جب اکیلے اللہ کی طرف بلایا جاتا تھا تو تم ماننے سے انکار کر دیتے تھے اور اگر اس کے ساتھ دوسروں کو شریک کر لیا جاتا تو تم مان لیتے تھے۔ (اصل یہ ہے کہ) حکم و فرمان جاری کرنے اور فیصلہ کرنے کا اختیار صرف اللہ عالی مرتبت (Exalted)۔ سب سے بڑا (Great) کیلئے ہے۔
</item><item>وہی ہے جو تمہیں (اعجازی) نشان دکھاتا ہے اور (اپنے قانون طبیعی کے مطابق) آسمان سے تمہارے لئے رزق نازل کرتا ہے۔ مگر (ان نشانیوں سے) فقط وہی شخص نصیحت حاصل کرتا ہے جو اللہ (اور اس کے قوانین و احکام اور تعلیمات و ہدایات) کی طرف (بار بار) رجوع کرتا ہے۔
</item><item>پس (فقط ایک) اللہ ہی کو (اس کے ذکر اور استمداد و استعانت کیلئے) پکارو اور اپنے دین، یعنی عقیدہ و نظام حیات کلی کو اس کیلئے (مشرکانہ و جاہلانہ اور متکبرانہ و ظالمانہ عقائد و روش زندگی سے) خالص کرکے، خواہ یہ بات کافروں یا منکران توحید کو سخت ناگوار گزرے۔
</item><item>وہ (اللہ تعالیٰ) ارفع و اعلیٰ درجوں… صاحب عرش ہے۔ (وہ انسان کے مناصب و مقامات کو بلند کرنے والا، تخت و فرماں روائی کا مالک ہے)۔ اپنے بندوں میں سے (اپنے قانون مشیت و حکمت کے مطابق) جس پر چاہتا ہے، اپنے حکم سے روح القا کر دیتا ہے، تاکہ وہ (لوگوں کو) ’’ملاقات‘‘ کے دن سے متنبہ کرے۔
</item><item>وہ دن جب کہ سب لوگ بے پردہ ہوں گے، اللہ سے ان کی کوئی بات پوشیدہ نہ ہو گی۔ (اس روز پکار کر پوچھا جائے گا:) آج کس کی بادشاہی و حکمرانی ہے؟ اللہ کی، جو یکتا… غالب ہے۔
</item><item>آج (روز حساب و جزا) ہر ایک متنفس کو اس کی (دنیا میں) کی ہوئی کمائی کا بدلہ (جزا یا سزا) دیا جائے گا، آج کسی کے ساتھ نا انصافی نہ ہو گی، بلاشبہ اللہ تعالیٰ جلد حساب لینے والا ہے۔
</item><item>(اے پیغمبرؐ!) آپ ان کو (ہمارے قانون تنذیری =Law of Warningکے مطابق) اس دن سے متنبہ اور آگاہ کیجئے جو قریب آ لگا ہے۔ اس وقت ان کے کلیجے دہشت سے منہ کو آ رہے ہوں گے اور ظالموں (=مشرکوں اور مجرموں) کا نہ تو کوئی دوست ہو گا اور نہ کوئی سفارشی جس کی بات مان لی جائے۔
</item><item>(اللہ کے علم کلی رکھنے کا حال یہ ہے کہ) وہ آنکھوں کی خیانت (چوری) کو بھی جانتا ہے اور وہ راز بھی اس سے مخفی نہیں جو سینوں میں (اپنے باطنی نظام کی بدولت) چھپے ہوئے ہیں۔
</item><item>اور اللہ عدل و حکمت اور سچائی کے ساتھ فیصلہ کن حکم دیتا ہے، لیکن اس کے سوا جن کو یہ پکارتے ہیں، کسی بات کا فیصلہ کر سکتے، نہ حکم ہی دے سکتے یں۔ لیکن یاد رکھو کہ اللہ تعالیٰ سب کچھ سننے والا… سب کچھ دیکھنے والا (Seer) ہے۔
</item><item>کیا ان لوگوں نے کبھی دنیا میں سیاحت بالحق نہیں کی کہ وہ دیکھتے کہ ان سے پہلے جو لوگ تھے (لقاء الٰہی اور روز قیامت کی تکذیب کے سبب) ان کا انجام کیا ہوا؟ حالانکہ وہ قوت و طاقت میں ان سے کہیں زیادہ تھے اور انہوں نے اپنی سرزمین میں شاندار عمارتیں بنوائیں اور انہوں نے زمین کو ان لوگوں کی بہ نسبت بہت زیادہ آباد کیا۔ پس اللہ نے (اپنے قانون مجازات کی رو سے) ان کے گناہوں کے سبب ان کی گرفت کی (اور انہیں ہلاک کر دیا) اور ان کو اللہ تعالیٰ (کے قانون مجازات) کی گرفت سے بچانے والا کوئی نہ تھا۔
</item><item>یہ (گرفت و ہلاکت) اس لئے ہوئی کہ ان کے پاس جب ان کے رسولؑ کھلے اور واضح قوانین و احکام اور تعلیمات و ہدایات لے کر آئے تو انہوں نے ان کا انکار کیا۔ چنانچہ اللہ نے (اپنے قانون مجازات کے مطابق) ان کی گرفت کی (اور انہیں ہلاک کر دیا)۔ یاد رکھو! اللہ تعالیٰ (کا قانون مجازات از بس محکم ہے اور شدت گناہ کے مطابق) سزا دینے میں اتنا ہی سخت بھی ہے۔
</item><item>اور ہم نے موسیٰؑ کو اپنی آیات، یعنی قوانین و احکام اور واضح برہان قاطع کے ساتھ (رسول بنا کر) بھیجا۔
</item><item>فرعون2، ہامان3 اور قارون4 کے پاس، لیکن انہوں نے کہا کہ یہ شخص تو فریبی، جادوگر اور سخت جھوٹا ہے۔ حواشی -2 فرعون ایسے حکمران کو کہتے ہیں جو احکام الٰہیہ کے بجائے اپنے یا اپنی مجلس مشاورت (=پارلیمنٹ، اسمبلی وغیرہ) کے آئین و قوانین سے حکومت کرتا ہے، چاہے وہ اپنے آپ کو اہل ایمان اور مسلمانوں میں سے کیوں نہ سمجھتا ہو۔ -3 ہامان: فرعون کے معاونین کیلئے ہامان کی تلمیح استعمال کی گئی ہے۔ -4 قارون: بخیل و متکبر، قوم فروش و ضمیر فروش، سنگدل و جاہ پسند اور فرعونیت پرست سرمایہ دار کو کہتے ہیں، جو اللہ کی راہ میں زکوٰۃ دیتا ہے نہ العفو اور نہ الماعون و صدقات ہی دیتا ہے۔
</item><item>پھر جب وہ (موسیٰؑ) لوگوں کے پاس ہماری طرف سے حق (دین و احکام) لے کر پہنچے تو وہ بولے کہ جو لوگ ایمان لاکر اس کے ساتھ شامل ہوئے ہیں، ان کے بیٹوں کو قتل کر ڈالو اور ان کی بیٹیوں کو زندہ چھوڑ دو اور (اس طرح وہ یہ سمجھے کہ موسیٰؑ کی جماعت کو کمزور کر دیں گے، لیکن) کافروں کی عیارانہ چال و تدبیر کو تو رائیگاں جانا ہے!
</item><item>اور (ایک روز) فرعون نے (جھنجلا کر) کہا کہ مجھے چھوڑ دو کہ موسیٰؑ کو قتل کر دوں (اور دیکھو کہ اس کا رب کہاں ہے) اور بیشک وہ اپنے پروردگار و مالک کو پکار کر دیکھ لے (کہ وہ کیسے مجھ سے بچاتا ہے)۔ مجھے اندیشہ ہے کہ وہ تمہارے دین، یعنی رو زندگی (Way of Life) کو بدل نہ ڈالے اور ملک میں فساد نہ پھیلا دے۔
</item><item> اور (حضرت) موسیٰؑ نے کہا: میں ’’اپنے رب‘‘ اور ’’تمہارے رب‘‘ (یعنی جو سب کا پروردگار و مالک ہے) کی پناہ میں آتا ہوں، ہر متکبر (یعنی معاشرتی سرطان کے شر) سے اور جو حساب کے دن (=یوم الدین) پر ایمان نہیں رکھتا۔
</item><item>اور فرعون کے لوگوں میں سے ایک شخص، جو (موسیٰؑ پر) ایمان لے آیا تھا، لیکن اپنا ایمان چھپائے ہوئے تھا، بولا: کیا تم ایک شخص کو (محض) اس بناء پر قتل کرو گے کہ وہ کہتا ہے کہ میرا پروردگار، مالک اور نشوونما دینے والا اللہ ہے۔ وہ تمہارے پاس اپنے رب کے یہاں سے واضح معجزات و دلائل، قوانین و احکام لے کر آیا ہے۔ (ایسے شخص کے قتل میں جلدی کرنا حکمت عملی اور ذاتی مفاد دونوںکے خلاف ہے) اور اگر وہ جھوٹا ہے تو اس کے جھوٹ کا وبال اسی پر ہے اور اگر وہ سچا ہے تو جن نتائج و عواقب سے وہ تمہیں متنبہ کرتا ہے، ان سے بعض تمہیں لاحق ہو کر رہیں گے۔ یقینا، اللہ (کا قانون احترام آرزو) اس شخص کو جس کا شعار صراط مستقیم کی حدود سے نکلنا… جھوٹ بولنا ہو ٗ حسین و فطری راہ راست سے دور ہی رکھتا ہے۔
</item><item>(اس مرد مؤمن نے کہا): اے میری قوم کے لوگو! آج تمہاری حکومت ہے اور اس سرزمین میں تم غالب ہو، لیکن اگر اللہ کا (اس کے قانون مجازات کے مطابق) عذاب آ جائے تو ہمیں اس سے کون بچا سکے گا؟ فرعون بولا: (میں تم سے بحث کرنا نہیں چاہتا) میں تمہیں وہی رائے دے رہا ہوں جو مجھے مناسب معلوم ہوتی ہے (اور جس میں اپنی اور تمہاری دونوں کی بھلائی دیکھتا ہوں) اور میں اس راستے کی طرف تمہاری رہنمائی کرتا ہوں جو راہ راست ہے۔
</item><item>وہ شخص جو ایمان لایا تھا، اس نے کہا: اے میری قوم کے لوگو! مجھے خوف ہے کہ کہیں تم پر بھی وہی دن نہ آ جائے، جو اس سے پہلے ان لوگوں کو دیکھنا پڑا جنہوں نے (اپنے نبیؑ کے خلاف) گروہ بندی کی۔
</item><item>(اور تمہارا بھی وہی حال نہ ہو) جیسا حال قوم نوحؑ اور عاد اور ثمود اور ان کے بعد والی قوموں کا ہوا تھا اور اللہ نہیں چاہتا کہ اس کے بندوں کے ساتھ نا انصافی یا زیادتی ہو یا ان پر ظلم ہو۔ (کیونکہ یہ واقعہ ہے کہ لوگوں میں تنگی زیست بھی پائی جاتی ہے اور ان پر ظلم بھی ہوتا ہے)۔
</item><item>اے میری قوم! میں بے شک تم پر فغاں و بکا کا دن آ جانے سے ڈرتا ہوں۔
</item><item>اس روز تم پیٹھ پھیرے بھاگتے پھرو گے، مگر تمہیں اللہ (کے قانون مجازات) سے بچانے والا کوئی نہ ہو گا اور (یاد رکھو!) اللہ جس کو (اس کے ظلم اور قانون احترام آرزو کے سبب) بھٹکاوے، اسے ہدایت دینے والا کوئی نہیں۔
</item><item>اور اس سے پہلے یقینا یوسفؑ تمہارے پاس نورانی آیات و دلائل اور واضح قوانین و احکامات کے ساتھ آیا، مگر تم اس بارے میں جو وہ تمہارے پاس لایا، شک و شبہ میں ہی رہے، یہاں تک کہ جب وہ انتقال کر گئے تو تم کہنے لگے کہ اب اللہ ان کے بعد کوئی رسولؑ نہیں بھیجے گا۔ صراط مستقیم کی حدود سے پار ہو جانے والوں… (کلام الٰہی کے احکام و تعلیمات میں) شک و شبہ کرنے والوں کو اللہ (اپنے قانون احترام آرزو کے مطابق) ایسے ہی (گمراہی میں) بھٹکتے رہنے دیتا ہے۔
</item><item>(اور) یہ وہ لوگ ہیں جو اللہ کی آیات (کامرانی حیات کے حسین نشانات، نیز احکام و تعلیمات) کے بارے میں بغیر کسی دلیل کے جو ان کے پاس آئی ہو، جھگڑتے ہیں۔ (یہ) اللہ اور ایماندار لوگوں کے نزدیک ناپسندیدہ بات ہے۔ اسی طرح اللہ (اپنے قوانین احترام آرزو اور مجازات کے مطابق) ہر متکبر و سرکش کے دل و دماغ پر چھاپ لگا دیتا ہے۔
</item><item>فرعون نے (اپنے معاون وزیر سے) کہا: اے ہامان! میرے لئے ایک بلند عمارت بنا، شاید میں (اس پر چڑھ کر ان) راہوں تک پہنچ جائوں۔
</item><item>(جو) آسمانوں کی راہوں میں (جا ملتی ہیں)، پھر موسیٰؑ کے معبود و حاکم کو جھانک کر دیکھو اور (حقارت سے بولا کہ) میں اس کو جھوٹا ہی سمجھتا ہوں۔ اس طرح فرعون کو اس کے اعمال سوء خوشنما و دلکش بنا کر دکھائے گئے اور (ہمارے قانون احترام آرزو کی رو سے) وہ راہ راست سے روک دیا گیا۔ فرعون کی ساری کی ساری چالیں اور تدبیریں (اس کی اپنی) تباہی کے راستہ میں صرف ہوئیں۔
</item><item>اور اس (مرد مؤمن) نے کہا: میری بات مانو اور میری پیروی کرو، میں تمہیں راہ رشد یا جنت کو جانے والی راہ بتاتا ہوں۔
</item><item>اے میری قوم کے لوگو! بے شک یہ دنیا کی زندگی تو زاد سفر ہے اور آخرت تو ہمیشہ رہنے کا گھر ہے۔
</item><item>جو عمل سوء کرے گا، یعنی ایسے اعمال جن کے اثرات غم انگیز، اندوہناک اور آتشیں ہوتے ہیں، تو اسے اتنا ہی بدلہ ملے گا (عذاب النار کی صورت میں) اور جو شخص بھی صالح عمل کرتا ہے، یعنی عدل و احسان اور خیر و حسنہ کے کام کرتا ہے، چاہے مرد ہو یا عورت، بشرطیکہ مؤمن ہو، تو ہم اسے جنت میں داخل کریں گے، نیز اس کے اندازے اور توقع سے کہیں زیادہ رزق عطا کریں گے۔
</item><item>اے بھائیو! یہ کتنی عجیب بات ہے کہ میں تمہیں (عذاب دوزخ سے) مصئونیت و سلامی کی دعوت و رغبت دیتا ہوں اور تم مجھے دوزخ کی طرف بلاتے ہو۔
</item><item>(اور) تم مجھے اس بات کی دعوت و ترغیب دیتے ہو کہ میں اللہ کی ذات و صفات کا منکر ہو جائوں اور اس کی ذات و صفات میں ان کو شریک مانوں جن کا قطعاً مجھے علم نہیں، میں تمہیں سب پر غالب… مغفرت کرنے والے کی طرف دعوت و ترغیب دیتا ہوں۔
</item><item>حقیقت تو یہ ہے کہ تم جس چیز (کی اطاعت و بندگی) کی طرف مجھے کو بلاتے ہو (وہ تو خود مخلوق و محتاج محض ہے) وہ نہ تو دنیا میں (استمداد و استعانت کیلئے) پکارے جانے کے قابل ہے، نہ آخرت میں اور یہ (بھی حقیقت ہے) کہ ہم کو اللہ ہی کی طرف (حساب و جزا کیلئے) واپس جانا ہے اور اس میں بھی کوئی شک نہیں کہ صراط مستقیم کی حدود کو پار کر جانے والے ہی دوستداران دوزخ (Companions of Fire) ہیں۔
</item><item>پس آج جو کچھ میں تم سے کہتا ہوں، عنقریب وہ قت آئے گا جب تم اسے یاد کرو گے۔ (لیکن اس وقت پشیماں ہونے سے کوئی فائدہ نہ ہو گا) اور میں اپنا معاملہ (اپنے) اللہ کے سپرد کرتا ہوں، بلاشبہ اللہ (اپنے) بندوں کا نگران حال ہے۔
</item><item>آخر کار، اللہ نے اس (مرد) مؤمن کو لوگوں کی تمام مکروہ چالوں کے اندوہناک و المناک اثرات سے بچا لیا اور فرعون کے ساتھی اور پیرو کار بدترین عذاب میں گھر گئے۔
</item><item>جہنم کو (عالم برزخ میں) صبح و شام ان کے سامنے لایا جاتا یا انہیں دکھایا جاتا ہے اور جب موعودہ ساعت قائم ہو گی یعنی قیامت، تو حکم ہو گا کہ فرعون کے متبعین کو شدید ترین عذاب میں دھکیل دو۔
</item><item>اور (دیدہ عبرت نگاہ سے دیکھو!) جب وہ (دونوں گروہ) جہنم میں ایک دوسرے سے تکرار کرتے ہوں گے، تو کمزور و مطیع لوگ متکبرین یا معاشرتی سرطانوں سے کہیں گے: ہم دنیا میں تمہارے تابع تھے، کیا اب تم عذاب کا کچھ حصہ ہم سے دور کر دو گے؟
</item><item>وہ (معاشرتی سرطان) جواب دیں گے: ہم سب یہاں ایک ہی حال میں ہیں، اللہ بندوں کے درمیان فیصلہ کر چکا (جو بدل نہیں سکتا)۔
</item><item>پھر یہ اہل نار جہنم کے پاسبانوں سے کہیں گے: اپنے رب سے دعا کرو کہ وہ ہماری اذیتوں میں ایک روز کی تخفیف کر دے۔
</item><item>وہ پوچھیں گے: کیا تمہارے پاس تمہارے رسولؑ واضح و غیر مبہم دلائل و براہین اور احکام و تعلیمات لے کر نہیں آئے تھے؟ وہ کہیں گے: ہاں! اس پر پاسبان جہنم کہیں گے: پھر خود ہی التجا و دعا کرو اور (اصل یہ ہے کہ) منکران حق کی دعا اکارت ہی جانے والی ہے (کیونکہ قانون قدرت یہ ہے کہ نزع کے ساتھ ہی مرنے والے پر توبہ و دعا کا دروازہ بند کر دیا جاتا ہے)۔
</item><item>بلاشک ہم اپنے رسولوںؑ اور مؤمنوں کی مدد دنیا کی زندگی میں بھی کرتے ہیں اور اس دن (بھی کریں گے) جب گواہ کھڑے ہوں گے۔
</item><item> اس روز ظالموں (مشرکوں، مجرموں اور معاشرتی سرطانوں) کی معذرت انہیں کچھ فائدہ نہ دے گی اور ان کیلئے لعنت، یعنی اللہ کی رحمت و مغفرت سے محرومی و مہجوری ہے اور ان کیلئے بھیانک اور غم انگیز ٹھکانا ہو گا۔
</item><item>اور آخر دیکھ لو کہ موسیٰؑ کی ہم نے رہنمائی کی اور بنی اسرائیل کو اس کتاب کا وارث بنا دیا۔
</item><item>جو عقل و دانش رکھنے والوں کیلئے ہدایت و نصیحت اور شرف کا باعث تھی۔
</item><item>پس (اے نبیؐ!) آپ کو جو مشکلات درپیش آئیں، ان کو حوصلہ و ثابت قدمی اور استقامت و پامردی سے برداشت کریں۔ بیشک اللہ کا وعدۂ (استمداد و استعانت) برحق ہے۔ اپنے (اور اپنی امت کیلئے) گناہوں سے بخشش و مغفرت طلب کیجئے (اور ان سے بچنے کیلئے اپنے اللہ کی حفظ و امان مانگئے)۔نیز آپ اپنے پروردگار (کے حسن و احسان) کی حمد و ثنا اور (اس کے عاشقانہ فضل و کرم سے) تشکر و امتنان کے ساتھ صبح و شام اپنا وظیفۂ رسالت ادا کرتے رہیں (کہ یہی آپ کیلئے سرمایۂ تسکین اور آپ کی امت کیلئے موجب ہدایت و رحمت ہے)۔
</item><item> اصل یہ ہے کہ جو لوگ آیات الٰہی کے بارے میں کسی سند و دلیل کے بغیر جو ان کے پاس آئی ہو، بحث و مجادلہ کرتے ہیں، ان کے دلوں میں کبر و تمرد بھرا ہوا ہے اور جس مقام کبریائی کا انہیں گھمنڈ ہے، وہ اس تک نہیں پہنچ پائیں گے۔ لہٰذا (اے رسولؐ!) اللہ کی پناہ میں آ جائو۔ وہ سب کچھ جانتا… سب کچھ دیکھتا ہے۔
</item><item>آسمانوں اور زمین کا پیدا کرنا انسان کو پیدا کرنے کی بہ نسبت یقینا بڑا اور مشکل کام ہے۔ لیکن اکثر لوگ (اس حقیقت سے) واقف نہیں۔
</item><item>اندھا اور بینا برابر نہیں، یعنی حقیقت آشنا اور حقیقت ناآشنا ایک جیسے نہیں ہو سکتے اور نہ ایسا ہو ہی سکتا ہے کہ صاحب ایمان اور عدل و احسان کے کام کرنے والا اور (خطا کارو) بدکار برابر ٹھہریں۔ تم میں بہت کم ہیں جو غور و فکر کرتے ہیں یا بہت کم تم غور و فکر کرتے ہو۔
</item><item>یقینا قیامت کی گھڑی آنے والی ہے، جس کی وقوع پذیری میں قطعاً شک و شبہ اور اضطراب و تردد نہیں پایا جاتا۔ لیکن اکثر لوگ (اس کے وقوع پذیر ہونے پر) ایمان بالیقین نہیں رکھتے۔
</item><item>اور تیرے رب کا ارشاد ہے کہ مدد کیلئے مجھے ہی پکارو، میں تمہاری دعائیں قبول کروں گا۔ جو لوگ گھمنڈ میں آکر میری طاعت و بندگی اور مجھ سے دعا مانگنے سے سرکشی کرتے ہیں، وہ ضرور ذلیل و خوار ہو کر جہنم میں داخل ہوں گے۔
</item><item> اے افراد نسل انسانی! (وہ) اللہ (وحدہ لاشریک) ہی ہے، جس نے تمہارے لئے رات بنائی تاکہ تم اس کی (خاموش تاریکی) میں آسودگی و سکینت (Ease and rest) حاصل کرو اور دن کو روشن بنایا (تاکہ تم اس کی روشنی میں سرگرم عمل ہو جائو)۔ یقین مانو کہ اللہ بنی نوع انسان پر بے حد لطف و کرم کرنے والا ہے، لیکن ان میں سے اکثر لوگ کفران نعمت کرنے والے اور ناشکر گزار ہیں۔
</item><item>وہی اللہ (جس نے تمہارے لئے یہ اور سب کچھ کیا ہے) تمہارا پروردگار و آقا ہے اور نشوونما دے کر حد کمال تک پہنچاتا ہے، وہی ہر شے کا خالق ہے۔ (اس بناء پر وہی) انسان سمیت، کل مخلوقات یا موجودات کا معبود و محبوب، مطلوب و مقصود اور حاکم و مطاع ہے (لہٰذا اس کے سوا کسی اور کی عبادت نہیں کرنا چاہئے)۔ پھر اس سے دور تم کدھر بہکے جا رہے ہو؟
</item><item>جس طرح یہ لوگ بھٹک رہے ہیں، اسی طرح تمام وہ لوگ بھٹکتے ہیں جو اللہ کے احکام وقونین اور تعلیمات و ہدایات نیز اعجازی نشانات کے بارے میں جانتے بوجھتے بحث و نزاع کرتے ہیں۔
</item><item>یہ اللہ ہی ہے جس نے ارض یا زمین کو تمہارا مستقر بنایا اور آسمان کو سائبان (Conopy) بنایا اور تمہاری صورتگری کی تو تمہاری صورتیں نہایت حسین یا جمیل و جلیل بنائیں اور تمہیں پاکیزہ و نشوونما دینے والی اور خوشبودار چیزیں رزق کے طور پر دیں، یہی اللہ ہے جو تمہارا رب ہے (اس کے سوا اور کوئی رازق و پروردگار اور مالک و آقا نہیں)۔ پس بڑا ہی بابرکت ہے اللہ، یعنی بڑا ہی فضل و کرم کرنے والا اللہ، کل جہانوں کا پرورگار و آقا ہے۔
</item><item>وہ یعنی اللہ تعالیٰ زندہ بالذات (Alive-in-Himself) اور اپنی مخلوقات کو زندگی دینے والا ہے۔ اس کے سوا کوئی الٰہ نہیں، پس صرف اسی کو پکارو، اپنے دین کو اس کیلئے خالص کرکے، یعنی شرک وغیرہ سے کلی اجتناب کرکے۔ حسن تعریف و ستائش اور تحسین و تشکر صرف اسی کیلئے مخصوص ہے اور وہی ان کا سزا وار و مستحق ہے۔ نیز کل جہانوں (کی مخلوقات) کو بتدریج نشوونما دینے والا آقا و مالک ہے۔
</item><item>(اے پیغمبر اعظم و آخرؐ!) ان لوگوں سے کہہ دو کہ مجھے ان ہستیوں کی عبادت (= پرستش و بندگی) سے منع کر دیا گیا ہے، جنہیں تم اللہ کے سوا پکارتے ہو (یعنی ان سے امداد اور مرادیں مانگتے ہو، میں یہ شرک نہیں کر سکتا) جبکہ میرے پاس میرے رب کی طرف سے روشن دلائل و براہین آ چکی ہیں۔ نیز مجھے حکم دیا گیا ہے کہ میں کل عوالم کی مخلوقات کے پروردگار و مالک اور خالق و رازق کی فرماں برداری کروں یعنی اس کے سامنے سر تسلیم خم کر دوں۔
</item><item>وہ (فاطر کائنات اللہ) ہی ہے، جس نے تمہیں (اپنے قانون کن فیکون، طبیعی اور مابعد الطبیعی کے ذریعے) مٹی سے پیدا کیا، پھر نطفے سے، پھر علقے سے (یعنی جونک کی شکل کی ایک چیز سے)، پھر وہ تمہیں بچہ بنا کر (بطن مادر سے) نکالتا ہے، پھر تم اپنی جوانی کو پہنچتے ہو، پھر تم بوڑھے ہو جاتے ہو اور تم میں سے کوئی وہ ہے، جسے پہلے وفات دی جاتی ہے اور کوئی اپنے مقررہ وقت تک زندگی بسر کرتا ہے۔ (یہ بصیرت افروز و حکمت آموز باتیں اس لئے بتائی جا رہی ہیں) تاکہ تم عقل و فکر سے کام لو اور سمجھو (اور زندگی کرنے کی حکمت سیکھو)۔
</item><item>وہ (اللہ) ہی (اپنے قانون تدبیری کے مطابق) تمہیں زندہ رکھتا اور موت دیتا ہے۔ (اس کا اعجاز قدرت ہے کہ) جب وہ کسی تخلیقی فعلیت کا فیصلہ کرتا ہے تو اس شے کو صرف یہ حکم دیتا ہے کہ ’’وجود میں آ جا!‘‘ (Come in being) تو وہ معرض وجود میں آ جاتی ہے (اس کی تخلیقی فعلیت کے مطابق، جو ارتقائی یا تدریجی ہے اور جس پر علم و مشاہدہ شاہد ہیں)۔
</item><item>کیا تو نے ان لوگوں کے (احوال و ظروف میں) غور کیا، جو اللہ کی آیات (کامرانی حیات کے حسین نشانات، نیز احکام و تعلیمات) کے بارے میں (بغیر کسی دلیل کے) بحث و نزاع کرتے ہیں؟ وہ کدھر جا رہے ہیں؟
</item><item>جو لوگ اس کتاب (=قرآن حکیم) کو اور ان کتابوں کو جھٹلاتے ہیں، جو ہم نے اپنے پیغمبروںؑ کے ساتھ بھیجی تھی، عنقریب انہیں حقیقت حال معلوم ہو جائے گی۔
</item><item>جب طوق ان کی گردنوں میں ہوں گے اور زنجیریں جن سے پکڑ کر وہ (کھولتے ہوئے پانی کی طرف) کھینچے جائیں گے (اور)۔
</item><item>پہلے کھولتے ہوئے پانی کی طرف، پھر آگ میں جھونک دیئے جائیں گے۔
</item><item>پھر ان سے پوچھا جائے گا کہ اب کہاں ہیں وہ دوسرے (باطل) معبود و حاکم جن کو تم (اللہ وحدہ لاشریک) کا شریک مانتے تھے؟
</item><item>اللہ کے سوا وہ دوسرے معبودو حاکم جن کو تم نے الٰہ بنا رکھا تھا)، ان کا جواب ہو گا: وہ ہم سے کھوئے گئے۔ اصل یہ ہے کہ وہ کھوئے نہیں گئے، بلکہ وہ حقیقت میں کچھ بھی نہ تھے۔ اس طرح اللہ (اپنے قوانین کی رو سے) کافروں کا گمراہ ہونا متحقق کر دے گا۔
</item><item>ان کو جو جتایا جائے گا: تمہارا یہ انجام اس لئے ہوا ہے کہ تم زمین (دنیا) میں غیر حق (اور باطل) پر مگن تھے اور اس پر اتراتے تھے۔
</item><item>اب جائو جہنم کے دروازوں میں داخل ہو جائو، جہاں تم کو ہمیشہ رہنا ہے! اور وہ بہت ہی بڑا اور غم انگیز ٹھکانہ ہے، تکبر کرنے والوں کا۔
</item><item>پس (اے رسولؐ!) آپ کو جو مشکلات در پیش آئیں، ان کو حوصلہ و ثابت قدمی اور استقامت و پامردی سے برداشت کریں۔ بیشک اللہ کا وعدۂ (استمداد و استعانت) برحق ہے۔ پس اگر ہم (آپ کی زندگی میں ان کو سزا دیںاور) اس (عذاب) کا کچھ حصہ آپ کو دکھلائیں، جس کا ان سے وعدہ کرتے رہے ہیں یا ہم آپ کو وفات دیں (اور اس کے بعد انہیں اپنے قوانین کے مطابق سزا دیں)، تو بہرحال یہ ہماری ہی طرف لوٹ کر آئیں گے (حساب و جزا کیلئے)۔
</item><item>اور ہم نے آپ سے پہلے بھی بہت سے رسولؑ بھیجے، بعض وہ ہیں جن کے حالات ہم نے آپ سے (قرآن میں) بیان کئے اور ان میں سے بعض ایسے ہیں جن کا قصہ ہم نے آپ سے بیان نہیں کیا (وہ سب کے سب ہی کے پاس سے ہدایات و احکامات لے کر آئے تھے)۔ کسی رسولؑ کیلئے ممکن نہ تھا کہ وہ کوئی (اعجازی) نشان اللہ کے حکم و اجازت کے بغیر لے آئے۔ پھر جب اللہ کا حکم آ پہنچا تو حق (و انصاف) کے ساتھ فیصلہ کر دیا گیا اور اس وقت اہل باطل (دنیوی و اخروی) خسارے میں رہے۔
</item><item>اللہ ہی ہے جس نے تمہارے لئے مویشی پیدا کئے تاکہ تم ان میں سے بعض پر سواری کرو اور ان میں سے بعض سے تم خوراک بھی حاصل کرتے اور کھاتے ہو۔
</item><item>اور تمہارے لئے ان میں (اور بھی بہت سے) فائدے ہیں (مثلاً تم ان کے بال، کھال، گوشت اور پوست وغیرہ سے طرح طرح کے کام لیتے ہو)، مزید یہ کہ ان پر سوار ہو کر اپنی منزل مقصود پر پہنچ کر اپنے دل کی آرزو پوری کرو (یا وہ کرو جو تمہارے دلوں میں ہے) اور (تم اسی طرح) کشتیوں اور بحری جہازوں پر سفر کرتے ہو۔
</item><item>اور وہ (اللہ) تمہیں اپنی (اعجازی) نشانیاں دکھاتا ہے، پھر تم اللہ کی کن کن (اعجازی) نشانیوں کا انکار کرو گے؟
</item><item>کیا ان لوگوں نے (کبھی) دنیا میں سیاحت (بالحق) نہیں کی کہ یہ دیکھتے کہ ان سے پہلے جو لوگ تھے، ان کا انجام (آیات الٰہی کی تکذیب کے سبب) کیسا ہوا؟ حالانکہ وہ قوت و طاقت اور تعداد میں ان سے کہیں زیادہ تھے اور انہوں نے اپنی سرزمین میں شاندار عمارتیں بنوائیں (اور زمین کو ان لوگوں کی بہ نسبت بہت زیادہ آباد کیا)؟ جو کچھ انہوں نے (صرف دنیا کیلئے) کمایا، وہ ان کے کچھ کام نہ آیا۔
</item><item>غرض جب ان کے رسولؑ ان کے پاس واضح دلائل و تعلیمات لے کر آئے، تو جو علم ان لوگوں کے پاس تھا، اسی پر وہ نازاں رہے اور (انہوں نے رسولؑ کے علم و تعلیمات حقہ کا مذاق اڑایا، نتیجہ یہ ہوا کہ) ان پر وہ (عذاب) آپڑا جس کا وہ مذاق اڑاتے تھے۔
</item><item>پھر جب انہوں نے ہمارے عذاب کو دیکھ لیا تو پکار اٹھے کہ ہم اللہ وحدہ لاشریک پر ایمان لائے اور ان سب معبودوں کا جنہیں ہم اس کا شریک ٹھہراتے تھے، انکار کرتے ہیں۔
</item><item>مگر ہمارا عذاب دیکھ لینے کے بعد ان کا (اللہ پر) ایمان لانا ان کیلئے کچھ بھی نفع بخش نہ ہوا (اور نہ ہو ہی سکتا تھا)، کیوں کہ یہی اللہ کا مقرر کردہ ضابطہ و قانون ہے، جو ہمیشہ اس کے بندوں میں جاری رہا ہے (کہ انکار حق کی سزا ہلاکت ہے)، کافر لوگ دنیوی و اخروی خسارے میں پڑ گئے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا۔ میم
</item><item>اور یہ وحی و تنزیل (قرآن حکیم)، ازل سے رحمت بے نہایت کے مالک اور اپنی مخلوقات کو محبت و شفقت بے پایاں، فضل و احسان، دنیوی و اخروی حسنہ اور بے حساب نعمتوں سے ہمیشہ نوازنے والے… ان پر ہمیشہ ترس کھانے، بے اندازہ رحم و کرم کرنے اور بار بار ان کی توبہ قبول کرنے والے کی طرف سے نازل ہوا ہے۔
</item><item>یہ کتاب ہے جس کی آیتیں فرداً فرداً بیان کی گئی ہیں۔ قرآن (مجید) عربی میں ہے اور ان لوگوں کیلئے ہے جو علم رکھتے(اور اسے مزید حاصل کرنا چاہتے) ہیں۔
</item><item>یہ (حیات صالحہ و طیبہ کے روشن مستقبل کی) بشارت دینے والا اور (مصیبت بداماں، حیات فاسدہ و خبیثہ کے تاریک اور بھیانک مآل سے) خبردار کرنے والا ہے۔ ان میں سے بہتوں نے (یعنی اکثریت نے) اس سے منہ موڑ لیا ہے، چنانچہ وہ اسے نہیں سنتے۔
</item><item>اور کہتے ہیں کہ ہمارے دل و دماغ اس بات سے پردوں میں ہیں، جس کی طرف تو ہمیں دعوت دیتا ہے اور ہمارے کانوں میں بوجھ ہے اور ہمارے اور تمہارے درمیان پردہ ہے، پس تو اپنا کام کر، ہم اپنے کام میں لگے رہیں گے۔
</item><item>(اے نبیؐ! لوگوں سے) کہہ دیجئے کہ میں بھی ایسا ہی انسان ہوں جیسے تم ہو (ایک مابہ الامتیازیہ ہے کہ) مجھ پر وحی آتی ہے کہ بلاشبہ تمہارا الٰہ (=معبود و محبوب، مطلوب و مقصود اور حاکم و مطاع) ایک ہی الٰہ ہے (دوسرا کوئی نہیں ہے)۔ پس اس کے ساتھ رشتہ استوار رکھو اور اس سے بخشش و حفاظت طلب کرتے رہو اور ہلاکت و بربادی ہے شرک کرنے والوں کیلئے۔
</item><item>جو زکوٰۃ نہیں دیتے اور آخرت کے بھی منکر ہیں۔
</item><item>بیشک جو (اہل حسن و عشق) اسلام میں پورے پورے داخل ہو گئے اور انہوں نے خیر و اصلاح، پاسداری حقوق انسانی اور عدل و احسان کے امور سرانجام دیئے، ان کو ایسا صلہ ملے گا جو لامتناہی ہو گا۔
</item><item>(اے نبیؐ!) ان سے کہئے کہ تم اس ہستی (کی توحید الوہیت و ربوبیت) کا انکار کرتے ہو، جس نے دو ادوار میں کرۂ ارض یا زمین کی تخلیق کی اور اس کے ہمسر و سہیم مقرر کرتے ہو؟ یہی (خالق ارض) توکل مخلوقات و موجودات کی ربوبیت کرنے والا ہے۔
</item><item>اور اس نے زمین میں اس کے اوپر کوہ گراں بنا دیئے اور اس میں نشوونما پانے والے اور موجب خیر و برکت وسائل و ذخائر پیداوار ودیعت کر دیئے اور ان میں مقتضائے ضروریات چار ادوار میں قوت و تغذیہ کے وسائل کا ذخیرہ کر دیا، جس میں سب اہل طلب و احتیاج کا مساوی حق یا حصہ ہے۔
</item><item>بعد ازاں، اس نے (ایک بار پھر) السماء یا کائنات کے ھیولے کی طرف حسن التفات کیا اور وہ جوہری توانائی و تمازت کا ھیولیٰ تھا۔ پھر اس نے السماء اور ارض سے ارشاد فرمایا کہ خوشی سے یا بامر مجبوری میری فرماں برداری کرو! انہوں نے عرض کیا: ہم مطیع و فرماں بردار بن کر حاضر ہیں۔
</item><item>پھر اس نے دو دہری ادوار میں سات آسمانوں کا قضیہ تمام کیا (یعنی ان کو ان کے ھیولے سے جدا کرکے ہفت افلاک پر متشکل کر دیا) اور ہر آسمان کو اس کا وظیفہ (Function)القاء کر دیا اور آسمانوں کو دنیا کے چراغوں یعنی درخشاں تاروں سے مزین کر دیا (یعنی ان کو جمالیاتی ذوق نظر کی تسکین کا سامان جمیل و نظر افروز بنا دیا)، (مزید یہ کہ) اس کے تحفظ کا اہتمام کر دیا۔ یہ صاحب قوت و سطوت… علم کلی رکھنے والے کی (اپنے قانون تدبیری کے مطابق) منصوبہ بندی ہے۔
</item><item>(اے رسولؐ!) اگر یہ لوگ (حقائق سننے کے بعد بھی) روگردانی پر مصر ہیں تو ان سے کہیں دیجئے: میں تم کو اسی طرح کے ٹوٹ پڑنے والے عذاب سے متنبہ کرتا ہوں، جیسا عذاب عاد اور ثمود (کی اقوام) پر آیا تھا۔
</item><item>جب (اللہ کے) رسولؑ ان کے پاس آگے اور پیچھے ہر طرف سے آئے (اور ہر جہت اور پہلو سے) انہیں دین کی باتیں سمجھائیں اور کہا کہ اللہ (وحد لاشریک) کے سوا کسی کی پرستش و بندگی اور طاعت نہ کرو تو انہوں نے کہا کہ اگر ہمارا رب چاہتا (کہ ہم ہدایت حاصل کریں) تو فرشتے بھیجتا (اور ہم ان کا کہنا مانتے)۔ لہٰذا ہم اس کو نہیں مانتے جس کیلئے تم بھیجے گئے ہو۔
</item><item>جہاں تک (قوم) عاد کا تعلق ہے تو انہوں نے ملک میں ظلم کے ساتھ تکبر کیا (یعنی انسانوں کی تحقیر و تذلیل کی) اور کہا: کون قوت میں ہم سے بڑھ کر ہے؟ کیا انہوں نے نہیں دیکھا کہ اللہ جس نے انہیں تخلیق کیا، قوت میں ان سے ہم سے بڑھ کر ہے؟ کیا انہوں نے نہیں دیکھا کہ اللہ جس نے انہیں تخلیق کیا، قوت میں ان سے کہیں بڑھ کر ہے؟ اور وہ ہماری آیات یا احکام کا انکار ہی کرتے رہے (اور بحث و نزاع میں پڑے رہے)۔
</item><item>(انجام کار) ہم نے ان پر منحوس دنوں میں طوفان باد بھیج دیا تاکہ انہیں دنیا کی زندگی میں رسوا کن عذاب کا مزہ چکھائیں، لیکن آخرت کا عذاب اس سے کہیں زیادہ رسوا کن ہو گا اور انہیں کہیں سے مدد نہیں ملے گی۔
</item><item>رہے ثمود کے لوگ تو ہم نے انہیں حسین و منور راہ راست دکھائی تھی، لیکن انہوں نے اس (حسن و منور راہ راست) کو دیکھنے اور اس پر چلنے کی بجائے اندھا بنا رہنے کو ہی پسند کیا۔ اس پر ان کے اعمال (سوء) کی پاداش میں ذلت آمیز عذاب کی ہولناک کڑک نے انہیں پکڑ لیا۔
</item><item>اور ہم نے لوگوں کو اس سے بچا لیا جو ایمان لائے تھے اور اللہ کی آرزو رکھتے اور اس کے قانون مکافات عمل سے ڈرتے تھے۔
</item><item>اور (یاد رکھو!) حساب و جزا کے اس دن اللہ کے دشمن (ہر زمان و مکان کے سرطانی و استحصالی طبقے) دوزخ کی طرف ہانک کر لے جائے جائیں گے تو ان کو روک لیا جائے گا (تاکہ اگلے پچھلے جملہ سرطانی… استحصالی طبقے سب وہاں پہنچ جائیں)۔
</item><item>یہاں تک کہ جب سب لوگ وہاں پہنچ جائیں گے تو ان کے کان اور ان کی آنکھیں اور ان کے جسم کی کھالیں ان پر گواہی دیں گے جو وہ (دنیا میں) کرتے رہے تھے۔
</item><item>اور وہ اپنے جسم کی کھالوں سے پوچھیں: تم نے ہمارے خلاف کیسے اور کس لئے گواہی دی؟ وہ جواب میں کہیں گے: ہمیں (اسی) اللہ نے قوت گوئی دی، جس نے ہر شے کو قوت گویائی دی ہے۔ اسی نے تمہیں پہلی بار پیدا کیا اور اسی کی طرف تم (حساب و جزا کیلئے) لائے جا رہے ہو۔
</item><item>تم (دنیا میں جرم و گناہ کرتے وقت) جب چھپتے تھے تو تمہیں خیال نہ تھا کہ کبھی تمہارے اپنے کان اور تمہاری آنکھیں اور تمہارے جسم کی کھالیں تم پر گواہی دیں گی، بلکہ تمہارا خیال تویہ تھا کہ تم جو کچھ کرتے ہو، اللہ اس میں سے بہت کچھ نہیں جانتا۔
</item><item>اور تمہارے اسی گمان نے جو تم اپنے پروردگار و مالک کے متعلق رکھتے تھے، تم کو ہلاک و برباد کیا اور بالآخر تم (دنیوی و اخروی حسنہ سے محروم ہو کر) خسارہ پانے والوں میں سے ہو گئے۔
</item><item>اس حالت میں وہ صبر کریں (یا نہ کریں)، دوزخ ہی ان کا ٹھکانہ ہے اور اگر رجوع کا موقع چاہیں گے تو کوئی موقع انہیں نہ دیا جائے گا (اور ان کی کوئی منت سماجت قبول نہ ہو گی)۔
</item><item>اور (ان کی بداعمالیوں کے سبب) ہم نے ان پر ایسے ساتھی مسلط کر دیئے تھے، جو انہیں ان کے اگلے اور پچھلے (گناہوں کو) ان کی نظر میں خوشنما و دلکش بنا کر دکھاتے تھے۔ آخر کار، ان پر بھی (اللہ کے قوانین احترام آرزو و مجازات کے مطابق) وہی فیصلہ عذاب چسپاں ہو کر رہا جو اس سے پہلے گزرے ہوئے جنوں اور انسانوں کے گروہوں پر چسپاں ہو چکا تھا، بیشک وہ سب خسارے میں رہے۔
</item><item>یہ منکرین حق کہتے ہیں کہ اس قرآن (حکیم) کو ہرگز نہ سنو اور (جب یہ پڑھا جائے تو) اس کے درمیان شور و غل مچایا کرو (یا اس کی تلاوت و درس کے درمیان لغویات شروع کر دو) شاید اس طرح تم غالب رہو (تمہاری لغویات لوگوں کو سننے نہ دیں گی اور وہ تمہارے یا باطل دین پر قائم رہیں گے)۔
</item><item>پس ہم بھی (ان) کافروں کو (اپنے قانون مجازات کے مطابق) سخت عذاب کا مزہ لازماً چکھا کر رہیں گے اور ان کے قبیح و بدترین اعمال کا، جو یہ کرتے رہے، انہیں پورا پورا بدلہ دیں گے۔
</item><item>اللہ کے دشمنوں (ہر زمان و مکان کے سرطانی… استحصالی طبقے) کی دوزخ ہی سزا ہے، وہاں ان کیلئے مستقل ٹھکانہ ہے۔ یہ اس (بات) کی سزا ہے کہ وہ ہمارے قوانین و احکام اور تعلیمات و ہدایات (میں کج بحثی کرتے اور ان) کا انکار کرتے رہے۔
</item><item>وہاں یہ کافر کہیں گے کہ اے ہمارے پروردگار و آقا! ہمیں جن و انس میں سے وہ لوگ دکھا دے جنہوں نے ہمیں گمراہ کیا تھا، ہم انہیں اپنے پائوں تلے روند ڈالیں گے تاکہ وہ خوب ذلیل و خوار ہوں۔
</item><item>بے شک جن لوگوں نے کہا کہ اللہ ہی ہمارا رب (یعنی رازق و پروردگار، حاجت روا و کارساز، مستجیب الدعوات و مالک) ہے اور پھر وہ اس (اپنے قول و عقیدے) پر ہر حال میں ثابت قدم اور قائم و دائم رہے (اور اس توحید ربوبیت کے مطابق زندگی کی اور انہوں نے غیر اللہ کو اپنا رازق و داتا، غوث و دستگیر، مددگار و مولیٰ، حافظ و ناصر، کارساز و حاجت روا اور سمیع و مجیب الدعوات سمجھا، نہ مانا) تو (اس کے نتیجے میں) یقینا ان پر فرشتے نازل ہوتے ہیں اور ان سے کہتے ہیں کہ نہ خوف کھائو اور نہ غم ہی کرو اور خوش ہو جائو اس جنت کی بشارت سے جس کا تم سے وعدہ کیا گیا (اور خوشخبری دی گئی) ہے۔
</item><item>ہم ہی دنیا کی زندگی میں اور آخرت میں تمہارے دوست ہیں۔ اس (جنت) میں تمہارے لئے وہ سب کچھ ہو گا جس کی تمہارے نفس خواہش کریں گے اور وہاں جس چیز کی آرزو کرو گے تمہاری ہو گی۔
</item><item>یہ ضیافت، مغفرت و بخشش کرنے والے… بے انتہا رحم کرنے والے کی طرف سے ہو گی۔
</item><item>اور قول و سخن، کلام و بیان یا وعظ و تبلیغ کے لحاظ سے اس (اہل آرزو) سے بہتر کون ہو سکتا ہے، جو اللہ کے جمالیاتی… تخلیقی شہکاروں کو اس کی طرف بلائے (یعنی دعوت توحید دے) اور حسین و موزوں عمل کرے اور کہے کہ بیشک میں ’’مسلمان‘‘ ہوں (لیکن مذہبی یا فرقہ وارانہ ناموں سے اپنے آپ کو موسوم کرے، نہ کہلائے)۔
</item><item>حسنہ1 اور سیئہ2 یکساں نہیں ہیں۔ (آپ لوگوں کی سختی اور برائی کو اپنے) حسن سلوک اور خوبتر بات یا حسنہ سے دور ((Repel) کریں تو (آپ دیکھیں گے کہ) جس شخص میں اور آپ میں دشمنی ہے وہ ایسا ہو جائے گا جیسا ایک جگری ولی و دوست۔ حواشی -1 حسنہ۔ اس کا مطلب ہر وہ شے ہے جو سرور انگیز، قرۃ العین، نیز راحت و آرام اور اطمینان قلب و جان کا سامان ہو۔ -2 سیئہ۔ یہ حسنہ کی ضد ہے۔ اس کا مطلب ہر وہ شے ہے جو انسان کو غم، دکھ، رنج، فکر، تنگی زیست اور تکلیف میں مبتلا کردے۔
</item><item>یہ (رفعت و) صفت انہیں کو نصیب ہوتی ہے جو تحمل و برداشت سے کام لیتے ہیں اور یہ مقام انہیں کو حاصل ہوتا ہے جو بڑے خوش قسمت ہوتے ہیں۔
</item><item>اور (اے مؤمن!) اگر تجھ کو شیطان کسی وسوسہ اندازی 3 (اور جمالیاتی فریب کاری4) میں مبتلا کرنا چاہے تو فوراً اللہ کی پناہ اور حفاظت و امان مانگ لیا کرو۔ یقینا وہ (اللہ) سب کچھ سننے والا۔ سب کچھ جاننے والا ہے، بالفاظ دیگر، وہ اپنی کل مخلوقات کے اقوال و افعال کا احسن و اکمال سمعی و بصری مشاہدہ کرنے والا ہے۔ حواشی -3 وسوسہ اندازی، ابلیسی… انسانی شیطان کا کام ہے۔ اس سے اس کا مقصود انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صراط مستقیم سے ہٹا کر گمراہ کرنے، شرک و کفر کرنے، جرم و گناہ پر اکسانے کی خاطر وسوسے پیدا کرنا اور ترغیب دینا ہے۔ -4 شیطان اپنی شیطنت کے ذریعے انسان کو اس کی قبیح خواہشات و اعمال کو مزین (یعنی خوشنما و دلکش اور قابل عزو افتخار) کرکے دکھاتا ہے اور انسان اس خوشنما دھوکے میں آکر مارا جاتا ہے۔
</item><item>اور اس کی (قدرت کی اعجازی) نشانیوں میں یہ رات اور دن اور چاند و سورج ہیں۔ تم سورج کی پرستش کرو نہ چاند کی، بلکہ اللہ کی اطاعت و بندگی کرو، جس نے انہیں تخلیق کیا، اگر تم حقیقت میں اس (اللہ) کی عبادت کرتے ہو۔
</item><item>پس (اے رسولؐ! اس تعلیم کے باوجود) اگر وہ سرکشی کریں تو جو آپ کے رب کے پاس (فرشتے یا مقرب بندے) رہتے ہیں، وہ شب و روز اس (اللہ) کے احکامات کی بجا آوری میں سرگرم رہتے ہیں اور وہ کبھی نہیں تھکتے۔
</item><item>اور (اے انسان!) اس کی قدرت کی (اعجازی) نشانیوں میں یہ زمین ہے کہ جس کو تو خشک و سخت اور مردہ دیکھتا ہے۔ پھر جب ہم اس پر پانی برساتے ہیں تو وہ شاداب ہوتی اور لہلہا اٹھتی ہے۔ بلاشبہ جو اللہ (اپنے طبیعی قوانین کی رو سے) مردہ زمین کو زندہ کرتا ہے، یعنی اسے قوت نامیہ عطا کرتا ہے، وہی مردوں کو زندہ کرنے والا ہے، یقینا وہ ہر شے اور اس کے کرنے پر قدرت کاملہ رکھتا ہے۔
</item><item>بیشک جو لوگ ہماری آیات، یعنی قوانین و احکام اور تعلیمات و ہدایات کے متعلق (تاویل بالباطل سے) بہتر بحث و نزاع اور انحراف کرتے ہیں، وہ ہم سے کچھ پوشیدہ نہیں ہیں۔ خود ہی سوچ لو کہ کیا وہ شخص بہتر ہے جو قیامت کے دن آگ میں جھونکا جائے گا یا جو قیامت کے روز امن و سلامتی کی حالت میں ہو گا! تم جو عمل چاہو کرتے رہو، وہ تمام اللہ کی نگاہ میں ہوتا ہے۔
</item><item>جن لوگوں نے الذکر (حقائق، خصوصاً اللہ تعالیٰ کی صفات الوہیت و ربوبیت کی یاد دہانی کرانے والا کلام) کو ماننے سے انکار کر دیا جب وہ ان کے پاس آیا (تو وہ ظالم و جاہل ہیں)، حالانکہ وہ (قرآن مجید) جلیل و مقتدر اور نادر و نایاب کتاب ہے (جس پر وہ غالب نہیں آسکتے)۔
</item><item>(وجہ یہ ہے کہ) باطل نہ تو اس کے سامنے سے غالب آ سکتا ہے اور نہ پیچھے سے ہی (کیونکہ یہ حق ہے جو باطل سے دراء الورا ہے) اور حکیم بالذات اور حکمت سکھانے والے۔ ممدوح بالذات کی نازل کردہ (کتاب) ہے۔
</item><item>(اے نبیؐ!) تم کو جو کچھ کہا جا رہا ہے، اس میں کوئی چیز بھی ایسی نہیں ہے جو تم سے پہلے گزرے ہوئے رسولوںؑ کو نہ کہی جا چکی ہو۔ (ان کی بھی ان لوگوں نے تکذیب کی) اصل یہ ہے کہ آپ کا پروردگار (اپنے قانون انابت و اجابت کے مطابق اور ان کی تکذیب کے باوجود) ان کی سیآت محو کرنے اور ان سے بچانے اور بخشش و درگر کرنے والا ہے۔ لیکن یہ بھی شدنی ہے کہ (آپ کے پروردگار کا قانون مکافات) سخت درد ناک عذاب دینے والا ہے۔
</item><item>اور اگر ہم اس قرآن کو عجمی (یا غیر عربی، Outlandish، زبان میں) اتارتے تو یہ لوگ (یوں) کہتے کہ اس کی آیات (ہماری عربی زبان میں) واضح طور سے کیوں نہ بیان کی گئیں اور کیا خوب کہ غیر زبان اور عربی رسولؐ! آپ کہہ دیں کہ یہ (قرآن) تو اہل ایمان اور (اہل آرزو و خشیت کیلئے) جنت کی راہ راست پر سفر زندگی کرنے کیلئے الوہی ہدایت نامہ (Divine Book of Guidance) ہے، نیز (قلبی یانفسیاتی بیماریوں کے علاج کا نسخۂ) شفا ہے اور جو لوگ ایمان لاکر اسلام میں پورے پورے داخل نہیں ہوتے، تو ان کے کانوں میں ڈاٹ ہے (اور وہ بہرے ہیں) اور قرآن ان سے پوشیدہ ہے (اور ان کے حق میں محرومی بصر ہے)۔ (ان لوگوں کی مثال بالکل ایسی ہے گویا) یہ لوگ دور سے پکارے جا رہے ہوں (اور وہ کچھ سنتے ہیں لیکن سمجھتے نہیں)۔
</item><item>یقینا ہم نے موسیٰؑ کو (اپنی) کتاب دی تھی، لیکن اس کے مافیہ یا مندرجات (Contents) میں اختلاف کیا گیا۔ اگر آپ کے پروردگار و آقا نے (اپنے قانون تدبیری کے مطابق) ایک بات طے نہ کر دی ہوتی تو اختلاف کرنے والوں کے درمیان فیصلہ کب کا ہو چکتا۔ وہ اس بارے میں بلاشبہ اضطراب انگیز شک میں پڑے ہوئے ہیں (Are in disquieting doubt)۔
</item><item>جو کوئی عدل و احسان، خیر و حسنہ اور اصلاح کے کام کرے گا، تو اپنی ذات ہی (کی طمانیت و سکینت) کیلئے کرے گا اور جو کوئی غیر فطری و قبیح، شرک و ظلم وغیرہ کے کام کرے گا تو اس کا وبال بھی اسی پر ہو گا۔ یاد رکھو! آپ کا پروردگار و آقا اپنے بنددوں پر ظلم کرے، ہو نہیں سکتا (کیونکہ وہ تو اپنے بندوں کا رب رحمن و رحیم یارب عاشق ہے)۔
</item><item>اس ساعت صفر (Zero Hour) کا علم اللہ ہی کی طرف راجع ہوتا ہے۔ ہر ایک پھل جو اپنے شگوفے سے نکلتا ہے اور ہر مادہ جو حاملہ ہوتی اور جنتی ہے، اس کے علم میں ہے۔ پھر جب (حساب و جزا کے) اس دن مشرکوں کو پکار کر پوچھے گا: کہاں ہیں میرے شریک؟ تو وہ کہیں گے: ہم عرض کر چکے ہیں کہ ہم میں سے کسی کو’’کسی شریک‘‘ کی خبر نہیں (یا ہم میں سے کوئی گواہی دینے والا نہیں کہ کوئی اللہ کا شریک تھا)۔
</item><item>اور وہ سب معبودان باطلہ ان پر گم ہو جائیں گے جن کو وہ پکارا کرتے تھے اور وہ جان لیں گے کہ اب ان کیلئے کوئی جائے پناہ نہیں۔
</item><item>انسان حسنہ یا بھلائی کی دعا مانگتے نہیں تھکتا اور جب اسے سیۂ یا مصیبت پہنچتی ہے تو مایوس… ناامید ہو جاتا ہے۔
</item><item>اور جب تنگی زیست میں مبتلا ہو جانے کے بعد اسے ہم اپنی طرف سے لذت حسنہ سے آشنا کرتے ہیں تو کہتا ہے کہ یہ (ثمرہ) ہے (میری عقل و محنت یا علم کا) میرے لئے اور (اس ناشکری پر بس نہیں کرتا بلکہ تکبر سے کہتا ہے کہ) میں نہیں سمجھتا کہ قیامت قائم ہو گی اور اگر مجھے اپنے رب کے حضور لوٹ کر جانا ہی پڑا تو میرے لئے اس کے ہاں بڑے بڑے انعام و اکرام ہوں گے۔ ہم ایک دن کافروں کو ان کے اعمال کی حقیقت سے ضرور آگاہ کریں گے اور انہیں پیچھا نہ چھوڑنے والے اور شدید عذاب (Harsh doom) کا مزہ چکھائیں گے۔
</item><item>اور جب ہم انسان کو نعمت یا حسنہ سے نوازتے ہیں تو وہ (ہم سے) منہ موڑ لیتا اور پہلوتہی کرکے چل دیتا ہے اور جب اسے (اس کے اپنے عمل سوء کے سبب، قانون مجازات کی رو سے) سیۂ یا مصیبت پہنچتی ہے تو لمبی چوڑی دعائیں کرنے یا مانگنے لگتا ہے۔
</item><item>(اے پیغمبرؐ!) ان سے کہو: کیا تم نے کبھی یہ سوچا ہے کہ اگر یہ قرآن واقعی اللہ کی طرف سے ہوا (جیسا کہ یہ فیل الحقیقت ہے)، پھر تم اس کی تکفیر کرتے رہے تو اس سے بڑھ کر بہکا اور بھٹکا ہوا اور کون ہو سکتا ہے جو اس کی مخالفت میں بہت دور نکل گیا ہو؟
</item><item>جلد ہی ہم ان کو آفاق اور ان کے نفسوں میں (حقیقت کے اعجازی) نشانا دکھائیں گے، یہاں تک کہ ان پر پوری طرح ظاہر ہو جائے گا کہ وہ حق ہے۔ کیا تیرے پروردگار کیلئے یہ کافی نہیں کہ وہ ہر چیز کو دیکھتا اور جانتا ہے۔
</item><item>آگاہ رہو کہ یہ لوگ اپنے پروردگار کے سامنے (حساب و جزا کیلئے) حاضر ہونے کے متعلق شک میں پڑے ہیں۔ کان کھول کر سن لو کہ وہ (اللہ) ہر شے کو محیط ہے (یعنی ہر شے اللہ کے علم اور قبضۂ قدرت میں ہے اور وہ ہر طرف سے ان کی حفاظت کرتا ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا میم۔
</item><item>عین سین قاف
</item><item>اسی طرح اللہ صاحب سطوت و صولت… انتہائی دانشمند اور اپنے امور انتہائی دانشمندی سے سرانجام دینے والا آپ کی طرف اور آپ سے پہلے گزرے ہوئے (رسولوںؑ) کی طرف وحی کرتا رہا ہے۔
</item><item>آسمانوں اور زمین میں جو بھی ہیں، اسی کی ملکیت ہیں اور وہ (اللہ) رفیع المرتبت… جلیل القدر و عظیم الشان ہے۔
</item><item>قریب ہے کہ آسمان اوپر سے پھٹ پڑیں اور فرشتے اپنے پروردگار کی حمد و ثنائے جمیل کے ساتھ، اپنے فرائض کی ادائیگی میں سرگرم ہیں اور جو (مخلوقات) زمین میں ہیں ان کی (اس سے) بخشش و مغفرت طلب کرتے رہتے ہیں۔ یاد رکھو! (اور یقین جانو) کہ بلاشبہ اللہ بخشنے، حفاظت کرنے والا… بہت زیادہ ترس کھانے، معاف کرنے اور رحمت کرنے والا ہے۔
</item><item>جن لوگوں نے اس (اللہ) کے سوا دوسروں کو دوست و کارساز بنا رکھا ہے، اللہ کی ان لوگوں کے حال اور اعمال پر نظر ہے۔ (اے رسولؐ!) آپ کو ان پر نگران تو مقرر نہیں کیا گیا (اور نہ آپ ان کے اعمال کے ذمے دار ہیں)۔
</item><item>اور (اے ہمارے نبیؐ!) ہم نے اسی طرح تم پر قرآن عربی وحی کیا ہے تاکہ تم بستیوں کے مرکز (مکہ مکرمہ) اور اس کے گرداگرد سب لوگوں کو متنبہ کر دو اور (خاص کر) حشر کے دن (کے قانون مجازات) سے ڈرائو، جس کے آنے میں کوئی شک نہیں۔ (بلاشبہ اس روز) ایک گروہ جنت میں جائے گا اور دوسرا گروہ جہنم میں1۔ حواشی-1 بنی نوع انسان کی دو جماعتیں ہیں: ایک اہل جنت اور دوسری اہل دوزخ کی۔ چنانچہ قرآن حکیم کے معیار پر ہمیں متواتر اپنی نفسیاتی تحلیل کے ذریعے اس حقیقت کا سراغ لگاتے رہنا چاہئے کہ ہمارا نفس مطمئن ہے یا رہین خوف و حزن ہے۔ اگر نفس مطمئن ہے تو انسان اہل جنت ہے۔ بخلاف اس کے، اگر وہ رہین خوف و حزن ہے، تو وہ اہل نار ہے۔
</item><item>اور اگر اللہ تعالیٰ چاہتا ہے (یعنی اس کے قانون مشیت و تدبیری میں ہوتا) تو تمہیں ایک امت، یعنی ایک ہم مشرب و ہم کیش قوم بنا دیتا، لیکن وہ (اپنے اس قانون کے مطابق) جسے چاہتا ہے اپنی رحمت (و مغفرت) سے نوازتا ہے اور مشرکوں و مجرموں کا نہ تو کوئی والی و سرپرست ہے نہ مددگار اور نہ سفارش کرنے والا (اس دنیا اور آخرت دونوں میں)۔
</item><item>ذرا دیکھو تو سہی! ان لوگوں نے اللہ تعالیٰ کو چھوڑ کر دوسرے (طاغوتی گروہوں مثلاً علماء سوء، مشائخ سالوس باغی و سرکش حکمرانوں، نافرمان عہدیداروں، سود خور و متکبر سرمایہ داروں، وڈیروں، سرداروں وغیرہ وغیرہ) کو اپنا رفیق و حامی بنایا ہے، حالانکہ والی و سرپرست اور رفیق و حامی تو صرف اللہ (وحدہ لاشریک) ہی ہے۔ وہی بے جان کو زندگی بخشتا ہے، صرف وہی ہر شے اور اس کے کرنے پر قدرت کاملہ رکھنے والا ہے۔
</item><item>اور (اللہ کے دین یعنی نظام حیات کلی کی) جس بات میں بھی تو تم اختلاف کرتے ہو، اس کا فیصلہ کرنے کا مختار اور سزاوار صرف اللہ ہی ہے۔ (جس بات میں جو فیصلہ فرما دے، وہی قبول کر لو، اللہ کا رسولؐ اور بندۂ مؤمن تو اللہ کا ہر حکم مانتا اور کہتا ہے) وہی اللہ میرا پروردگار و حاکم ہے۔ میرا اعتماد و انحصار اسی پر ہے اور ہر معاملے میں اسی سے رجوع کرنا، میرا شعار ہے۔
</item><item>وہ آسمانوں اور زمین کی اختراع (Invent) کرنے والا ہے، جس نے تمہاری اپنی جنس سے تمہارے لئے جوڑے (نر اور مادہ) پیدا کئے، اسی طرح اس نے چوپائوں کیلئے بھی ان کی جنس سے جوڑے بنائے ہیں۔ وہ زمین میں (اپنی تخلیقی فعلیت اور اپنے قوانین طبیعی و مشیت اور تدبیری کے مطابق) تمہیں بڑھاتا اور پھیلاتا رہتا ہے۔ کائنات کی کوئی شے بھی اس (=اللہ) کے مانند نہیں (نہ ذات اور نہ صفات ہی کے اعتبار سے) اور (تنہا) وہی سمیع و بصیر ہے (اور کوئی نہیں ہے)۔
</item><item>اسی (اللہ) ہی کو آسمانوں اور زمین (کے پیداواری وسائل و ذرائع) اور دیگر نعمتوں کے خزانوں (کی تقسیم) کی قدرت ہے۔ وہ (اللہ، اپنے قانون احترام آرزو و مشیت کے مطابق) کسی پر رزق کے دروازے کھول دیتا ہے اور کسی کو محدود رزق دیتا ہے۔ بلاشبہ وہ ہر شے کو کامل طور پر جاننے اور دیکھنے والا (Knower and Seer) ہے۔
</item><item>اسی نے آپ کے وہی دین، یعنی نظام حیات کلی (Complete way of life) مقرر کیا ہے، جس دین پر قائم رہنے کا حکم نوحؑ کو دیا تھا (جن کی اولاد سے اقوام عالم پھیلنا شروع ہوئیں) اور (یہی وہ دین ہے) جو ہم نے آپؐ کی طرف وحی کیا ہے اور جس کی ہدایت ہم ابراہیمؑ، موسیٰؑ اور عیسیٰؑ کو دے چکے ہیں کہ (اسی) دین کو قائم رکھنا اور جدا جدا مسلک و مذہب اختیار نہ کرنا (کہیں فرقے فرقے نہ ہو جانا یا فرقوں میں نہ بٹ جانا کہ شرک ہے، لیکن ان کی امتوں نے تفریق اور کج بحثی کی بنیاد ڈالی اور اکثر راہ حق و دین سے ہٹ گئے۔ درحقیقت، مشرکوں پر (دین حق یعنی) وہ بات جس کی طرف سے آپ انہیں بلا رے ہیں گراں گزرتی ہے۔ اللہ (اپنے قانون احترام آرزو و مشیت کے مطابق) جسے چاہتا ہے (اپنے دین کی تبلیغ کیلئے) منتخب کر لیتا ہے اور وہ اپنی طرف آنے کا راستہ اسے (ہی) دکھاتا ہے جو (اس کی حسن آرزو و طلب کرتا اور) اس کی طرف رجوع کرتا ہے۔
</item><item>لوگوں نے باہمی عناد و ضد کی وجہ سے جدا جدا فرقے بنا لئے اور وہ بھی (صحیح) علم آ چکنے کے بعد کیونکہ وہ آپس میں زیادتی کرنا چاہتے تھے اور اگر آپ کا رب ایک وقت معینہ تک کیلئے اپنے قانون امہال =Law of Respite کے مطابق) فیصلہ ملتوی نہ رکھتا تو ان کا قضیہ چکا دیا گیا ہوتا۔ حقیقت یہ ہے کہ وہ لوگ جنہیں پہلے لوگوں کے بعد کتاب کا وارث بنایا گیا وہ اس (قرآن) کی طرف سے سخت خلجان و اضطراب انگیز شک میں پڑے ہوئے ہیں۔
</item><item>پس آپ ان کو اسی (دین حق) کی طرف دعوت دیں اور جس طرح آپ کو حکم دیا گیا ہے اسی پر مضبوطی کے ساتھ قائم رہیں، ان لوگوں کی خواہشات کا اتباع نہ کریں اور ان سے کہہ دیں: اللہ نے جو کتاب بھی نازل کی ہے، میں اس پر ایمان لایا اور مجھے حکم دیا گیا ہے کہ میں تم میں جعدل و مساوات قائم کروں۔ اللہ (وحدہ لاشریک) ہی ہمارا پروردگار بھی ہے اور تمہارا پروردگار و آقا بھی۔ ہمارے اعمال ہمارے لئے ہیں اور تمہارے اعمال تمہارے لئے۔ ہم میں اور تم میں بحث و تکرار اور جھگڑے کی ضرورت ہی کیا ہے۔ یقینا اللہ ہم سب کو (حساب لینے اور جزا دینے کیلئے ایک روز یعنی قیامت کے دن) جمع کرے گا، نیز کل انسانوں 2 کے سفر زندگی کی منزل آخر اسی کی طرف ہے۔ حواشی -2 وجہ یہ ہے کہ صرف انسانوں ہی کو قیامت کے روز دوبارہ جی اٹھنا، حساب دینا اور اپنے اعمال کی نوعیت کے مطابق ان کا اجر لینا ہے، اچھا یا برا۔
</item><item>جو لوگ اس (واقعیت) کے بعد کہ (مؤمن) اللہ کا دین قبول کر چکے ہیں، اس کے بارے میں حجت بازی کرتے ہیں، اللہ کے نزدیک ان کی ہر دلیل باطل اور مسترد کی جانے والی ہے۔ (اپنی اس عصبیت و تکذیب حق کی پاداش میں) ان پر (اللہ کا) غضب ہے اور ان کیلئے شدید و سخت اذیتیں اور عذاب ہے۔
</item><item>وہ اللہ ہی ہے جس نے یہ کتاب جمالیاتی، افادی اور غایتاتی اقدار کے ساتھ نازل کی ہے؟ اور وہ قانون نافذ کیا جو توازن قائم رکھتا ہے اور تمہیں کیا خبر، شاید قیامت (فیصلے کی گھڑی) قریب ہی ہو!
</item><item>جو لوگ اس (روز قیامت) کے آنے پر ایمان با لیقین نہیں رکھتے وہ تو اس کیلئے جلدی مچاتے ہیں، مگر جو اس پر ایمان بالیقین رکھتے ہیں وہ اس سے خوف بداماں ہیں اور جانتے ہیں کہ یقینا وہ آنے والی ہے۔ خوب سن لو کہ جو لوگ اس گھڑی کی وقوع پذیری میں شک ڈالنے والی بحثیں کرتے ہیں وہ گمراہی میں بہت دور جا پڑے ہیں۔
</item><item>(یقینا) اللہ (اپنے قوانین انعام و فضل اور رحمت کے مطابق) اپنے بندوں پر لطف و کرم کرنے والا (اور باریک بین) ہے۔ (جہاں تک مال و دولت یا ہر عطائے جاریہ کا تعلق ہے، اس کے حصول میں تگ ودو کرنے والوں میں سے) اللہ (اپنے قوانین سعی و اکتساب اور تدبیری و مشیت کے مطابق) جسے چاہتا ہے رزق سے نوازتا ہے اور وہ انتہائی قوت والا… سب پر غلبہ رکھنے والا ہے۔
</item><item>جو شخص آخرت کے اجر حسنہ کی طلب و آرزو رھتا ہے، ہم اس کے اجر حسنہ یا انعام یا اکرام میں اضافہ کرتے رہیں گے۔ (بخلاف اس کے) جو شخص دنیا کی کھیتی ہی کی طلب و آرزو رکھتا ہے، اسے ہم دنیا ہی میں دے دیتے ہیں، مگر آخرت میں اس کا کوئی حصہ نہیں۔
</item><item>کیا ان لوگوں کے کوئی (اللہ کے) شریک ہیں، جنہوں نے ان کیلئے دین کا کوئی اور راستہ مقرر کر دیا ہے جس کا اللہ نے اذن نہیں دیا؟ اگر فیصلے کی بات طے نہ ہو چکی ہوتی تو ان کا قضیہ چکا دیا گیا ہوتا۔ یقینا اپنے آپ پر ظلم کرنے والے نافرمانوں اور مشرکوں کیلئے المناک عذاب، یعنی خوف و خطر، غم و اندوہ، محکومی و غلامی، ذلت و مسکنت، شکست و خانہ براندازی اور جلاوطنی وغیرہ وغیرہ کا آتش بداماں کرب و درد ہے۔
</item><item>تم دیکھو گے کہ یہ ظالم اس وقت اپنے کئے کے انجام سے ڈر رہے ہوں گے اور وہ ان پر آکر رہے گا۔ بخلاف اس کے، جو لوگ ایمان لاتے اور عدل و احسان اور خیر و اصلاح کے کام کرتے ہیں، وہ بہشت کے باغوں میں ہوں گے، جو کچھ وہ چاہیں گے اپنے رب کے ہاں پائیں گے، یہی تو (اس کا) بڑا فضل ہے۔
</item><item>یہ وہ (انعام و اکرام) ہیں جن کی بشارت اللہ اپنے ان بندوں کو دیتا ہے، جو حسن ایمان لاتے اور عدل و احسان اور خیر و حسنہ کے کام کرتے ہیں۔ (میرے نبیؐ!) اعلان کر دیجئے کہ اے لوگو! (جو خدمات میں اللہ کے دین اور اس کے بندوں کیلئے سرانجام دے رہا ہوں) میں ان کا صلہ ہرگز تم سے نہیںمانگتا، میں تو صرف یہ چاہتا ہوں کہ تم آپس کی قرابتداری سے محبت کرو، یعنی اپنے اعزہ و اقارب، ہمسایوں، رفیقان کار و سفر سے حسن سلوک کرنا، (کہ یہ خیر و احسان کا کام ہے)۔ لہٰذا جو کوئی احسان اور بھلائی کرتا ہے، ہم اس میں مزید احسان و خیر کا اضافہ کرتے ہیں۔ بلاشبہ اللہ مغفرت کرنے والا… قدر دان ہے۔
</item><item>کیا یہ لوگ کہتے ہیں کہ (رسولؐ نے) جھوٹ بول کر اللہ پر بہتان لگایا ہے (اور قرآن اپنی طرف سے بنا کر اللہ کی طرف منسوب کر دیا ہے)؟ اگر اللہ (اپنے قانون مشیت و حکمت کے مطابق) چاہتا تو تمہارے دل پر مہر لگا دیتا (جس طرح ان کافروں کے دلوں پر ان کے کفر و شرک کے سبب لگ چکی ہے) اور اللہ (اپنے قوانین و احکام اور آیات کے ذریعے) باطل کو نابود کرتا اور حق کو ثابت کر دکھاتا ہے۔ بلاشبہ وہ (اللہ) دلوں کے تمام احوال و ظروف اور نفسوں کی ایک ایک بات کو کلی طور پر جاننے اور دیکھنے والا ہے۔
</item><item>اور وہی تو ہے جو اپنے بندوں سے توبہ 4 قبول کرتا ہے، ان کی سیآت کو محو کرتا (اور ان سے محفوظ رکھتا) ہے اور (اے لوگو!) وہ خوب جانتا ہے جو کچھ تم کرتے ہو۔
</item><item>اور وہ حسن ایمان و حسن عمل کرنے والوں کی دعائیں سنتا ہے اور (اپنے قانون انعام و فضل کے مطابق) اپنے فضل سے اور زیادہ دیتا ہے اور کافروں کیلئے (قانون مجازات کی رو سے، ذلت و مسکنت اور محرومی و حسرت کی) انتہائی شدید اذیتیں ہیں۔
</item><item>اور اگر اللہ اپنے سب بندوں کیلئے رزق میں فراخی کر دیتا ہے تو وہ (عیش میں پڑ کر) زمین پر بغاوت و سرکشی کرنے لگتے، لیکن وہ (اپنے قانون تدبیری کے مطابق) جس قدر مناسب سمجھتا ہے، رزق نازل و عطا کرتا ہے، بیشک وہ (اللہ) اپنے بندوں (کی تمام حاجات) سے باخبر اور کل معلومات رکھنے والا… ان کا نگران حال (Watchful) ہے۔
</item><item>اور وہی ہے کہ لوگوں کے مایوس و ناامید ہونے کے بعد (آسمان یا اوپر سے) پانی برساتا ہے اور (جب لوگ اس کی رحمت سے ناامید ہو چکتے ہیں وہ) اپنی رحمت (کا دامن) کشادہ کر دیتا ہے (تاکہ لوگ اپنے رب کی طرف رجوع کریں) اور وہ (اپنے بندوں کا) دوست و سرپرست… ثنائے جمیل و ستائش کا حقدار و ستودہ صفات ہے۔
</item><item>اور یہ اس کی (قدرت کی اعجازی) نشانیوں میں سے ہے کہ اس نے آسمانوں اور زمین کی (ارتقائی انداز میں) تخلیق کی اور تمام جاندار مخلوقات کی بھی، جو اس نے دونوں جگہ پھیلا رکھی ہیں اور وہ جب چاہے ان کو جمع کر لینے پر قدرت کاملہ رکھنے والا ہے۔
</item><item>تم پر جو بھی مصیبت آتی ہے، (اللہ کے قانون مجازات کے مطابق) تمہاری اپنی ہی شامت اعمال کے سبب ہوتی ہے اور وہ (اللہ تعالیٰ تو اپنے قانون رحمت و مغفرت کی رو سے) تمہارے اکثر قصور معاف کر دیتا ہے (اور ان کے وبال سے بچا لیتا ہے)۔
</item><item>تم کرۂ ارض میں اس (اللہ کے قانون مجازات) سے بچ کر کہیں نہیں جا سکتے، (اور یہ بھی یاد رکھو کہ) اللہ کے سوا تمہارا کوئی اور والی و سرپرست ہے نہ مددگار اور سفارش کرنے والا ہی ہے۔
</item><item>سمندر میں چلنے والی پہاڑ کی مانند بڑی بڑی کشتیاں اس کی بصیرت افروز علامات یا نشانیوں میں سے ہیں۔
</item><item>اگر (اللہ اپنے قوانین مشیت و تدبیری کے مطابق) چاہے تو ہوا کو ساکن کر دے اور جہاز سمندر کی سطح پر کھڑے کے کھڑے رہ جائیں (آخر اس پانی اور ہوا کا خالق کون ہے اور کس نے ان کو انسان کی خدمت میں لگا رکھا ہے؟ ان میں ان تمام لوگوں کیلئے (اللہ کی قدرت اور اعجازی) نشانیاں و قوانین ہیں جو (اللہ کے کاموں میں) کمال درجہ صبر و استقامت سے غور و فکر کرتے ہیں اور اس کی نعمتوں کی قدر کرتے ہیں۔
</item><item>یا اگر وہ (اپنے قوانین مشیت و مجازات کے مطابق) چاہے تو (تند و تیز آندھی چلا کر) ان (اہل جہاز) کی بداعمالیوں کے سبب (جہاز کو) تباہ کر دے اور چاہے تو وہ بہت سے لوگوں سے عفو و درگزر کرکے انہیں بچا لے۔
</item><item>اور (یہ اس لئے ہے کہ) جو لوگ ہمارے قوانین و احکام اور تعلیمات و ہدایات کے بارے میں جھگڑے اور بحث و نزاع کرتے ہیں، جان لیں کہ ان کیلئے (قانون مجازات سے) کوئی مفر نہیں۔
</item><item>اے لوگو! تمہیں جو متاع حقیر دی گئی ہے، وہ دنیا کا (عارضی اور کم وقت) مال و اسباب ہے اور جو کچھ (آخرت میں ارفع و ابدی نعمتوں کی شکل میں) اللہ کے پاس ہے وہ کثیر، احسن اور ہمیشہ پائیدار ہے، (اور یہ نعمتیں ان کیلئے ہیں) جو ایمان بالیقین لاتے (اور عدل و احسان کے کام کرتے) اور اپنے رب پر ہی توکل و بھروسہ کرتے ہیں۔
</item><item>اور (ان لوگوں کیلئے ہیں) جو کبیرہ گناہوں اور بے حیائی کی باتوں سے اجتناب کرتے ہیں (کہ یہی برائیاں انفرادی و اجتماعی بربادی اور خسارے کا باعث ہیں) اور (اس بات میں ممتاز ہیں کہ) جب انہیں غصہ آتا ہے تو معاف کر دیتے ہیں۔
</item><item>اور (ان کیلئے بھی ہیں) جو اپنے پروردگار و آقا کی آواز پر لبیک کہتے اور اس کا حکم مانتے ہیں اور صلوٰۃ کو (اپنے تقاضوں، فرائض اور شرائط کے ساتھ) قائم کرتے ہیں، اپنے اہم مسائل باہمی مشورے سے طے کرتے ہیں اور جو کچھ ہم نے ان کو (مال و دولت، علم و عرفان، عطائے جاریہ یا جاہ و منصب وغیرہ) دیا ہے، اس میں سے (ہمارے بندوں کی بھلائی اور فلاح) کیلئے صرف کرتے ہیں۔
</item><item>اور یہ وہ (لوگ) ہیں کہ جب ان پر ظلم کیا جاتا ہے تو (مناسب طور پر) بدلہ لیتے ہیں۔
</item><item>اور کسی کو ضرر پہنچانے کا بدلہ مضرت رسانی کے برابر (مقرر کیا گیا) ہے، پھر جو کوئی معاف کر دے اور معاملہ درست کر دے تو اس کا صلہ دینا اللہ کے ذمے ہے۔ بلاشبہ وہ زیادتی کرنے اور ضرر پہنچانے والوں کو پسند نہیں کرتا۔
</item><item>اور جو اپنے اوپر ظلم ہونے کے بعد بدلہ لے تو ایسے لوگوں کی کوئی گرفت نہ ہو گی (اور نہ ان پر کوئی الزام ہی ہو گا)۔
</item><item>الزام تو صرف ان لوگوں پر ہے جو بنی نوع انسان کے حقوق غصب کرتے اور ان کو نقصان پہنچاتے ہیں اور ملک یا روئے زمین پر فساد برپا کرتے ہیں۔ یہی وہ لوگ ہیں جن کیلئے اذیتناک و المناک عذاب، یعنی خوف و خطر، غم و اندوہ، محکومی و غلامی، ذلت و مسکنت، شکست و خانہ براندازی وغیرہ وغیرہ کا آتش بداماں کرب و درد سہنا ہو گا۔
</item><item>اور جو شخص (قدرت رکھتے ہوئے بھی) اپنے آپ کو انتقام لینے سے روک لے اور قصور معاف کر دے تو یہ یقینا بڑی عزیمت و حوصلہ مندی کے کام ہیں۔
</item><item>اور جسے (اللہ کے گناہوں کی پاداش میں اور اپنے قانون ہدایت و تقویٰ کی رو سے) گمراہ ہی رہنے دے، تو اس کے بعد اس کا کوئی وارث نہیں ہے۔ تم دیکھو گے کہ جب یہ ظالم عذاب کو دیکھیں گے تو (مارے خوف کے) کہیں گے: کیا یہاں سے لوٹنے (اور بچے نکلنے) کا کوئی راستہ یا طریقہ ہے؟
</item><item>اور تم دیکھو گے کہ انہیں جب جہنم کے کنارے لایا جائے گا تو ذلت کے مارے عجز و انکساری سے سرنگوں ہوں گے اوراس (جہنم کو نظریں بچا بچا کر کن اکھیوں سے دیکھیں یا وہ دزیدہ نظر سے دیکھتے ہوں گے)۔ اس وقت جو ایمان بالیقین لائے ہوں گے، کہیں گے کہ واقعی زیاں کار وہی لوگ ہیں جنہوں نے آج قیامت کے دن اپنے آپ کو اور اپنے متعلقین کو خسارے میں ڈال دیا۔ سنو! ظالم عذاب دوام میں ہوں گے۔
</item><item>اور ان کے کوئی حمایتی و سرپرست نہ ہوں گے، جو اللہ کے مقابلے میں ان کی مدد کریں۔ جسے اللہ (اپنے قوانین احترام آرزو اور ہدایت و تقویٰ کے مطابق) گمراہ ہی رہنے دے تو اس کیلئے (رشد و ہدایت کی) کوئی راہ نہیں۔
</item><item>اپنے رب کی بات مان لو (جیسا کہ ماننے کا حق ہے)، اس سے پہلے کہ اللہ کی طرف سے (حساب و جزا کا) وہ دن آ جائے، جس کے ٹلنے کی کوئی صورت اللہ کی طرف سے نہیں ہے۔ اس دن تمہارے لئے کوئی جائے پناہ نہ ہو گی اور نہ کوئی تمہارے لئے اس صورتحال کو بدلنے والا ہو گا اور نہ تمہارے لئے انکار کرنا ہی ممکن ہو گا۔
</item><item> (اے نبیؐ!) اگر وہ (آپ کی پند و نصیحت کے باوجود اور حقائق سننے کے بعد) روگردانی پر مصر ہیں (تو وہ اس کے نتائج کے خود ذمے دار ہوں گے، کیونکہ) ہم نے آپ کو ان کا پاسبان (Warden) بنا کر نہیں بھیجا ہے۔ (اگر وہ آپ کی دعوت سے منہ موڑیں، تو آپ دل برداشتہ نہ ہوں کیونکہ) آپ کا وظیفہ (نبوت) تو تبلیغ حق کرنا اور احکامات و تعلیمات کا پہچانا ہے۔ جب ہم (اپنے قوانین رحمت، Law of Mercy اور انعام و فضل، Law of Rewerd and Benevolence، کے مطابق) انسان کو رحمت یا خیر و حسنہ کا مزہ چکھاتے ہیں (وہ اسے اپنے علم و ہنر کا ثمرہ خیال کرتا ہے) تو وہ اس پر خوش ہو کر اترانے لگتا ہے اور اگر لوگوں کو ان کی اپنی بد اعمالیوں کی وجہ سے (ہمارے قانون مجازات کے مطابق) تکلیف پہنچتی ہے (تو وہ سب نعمتیں بھول جاتے ہیں)۔ درحقیقت، انسان ناشکرا (Ungrateful) ہو جاتا ہے۔
</item><item>آسمانوں اور زمین کی فرماں روائی کا اختیار صرف ایک اللہ تعالیٰ کی ہے (اور کسی کو نہیں، لہٰذا جو حکمران اپنے یا غیر اللہ کے بنائے ہوئے قوانین کے ساتھ حکومت کرتے ہیں یا اپنا حکم چلاتے ہیں، وہ تلمیح قرآنی میں ’’فرعون‘‘ ہوتے ہیں)۔ وہ (اپنے قوانین مشیت و تدبیری کے مطابق) جو چاہتا ہے (ارتقائی انداز میں) تخلیق کرتا ہے، جس کو چاہتا ہے، بیٹیاں دیتا ہے اور جس کو چاہتا ہے بیٹے دیتا ہے۔
</item><item>یا ان کو بیٹے اور بیٹیاں ملا کر دیتا ہے اور جسے چاہتا ہے بانجھ (Barren) کر دیتا ہے۔ وہ بلاشبہ علم کلی رکھنے والا (All-Knowing)… ہر شے اور اس کے کرنے پر قدرت کاملہ رکھنے والا (Almighty) ہے۔
</item><item>اور کسی بشر (Mortal) کیلئے ممکن نہیں کہ وہ اللہ سے روبرو کلام کرے، (جیسے انسان ایک دوسرے سے کرتے ہیں) بجز وحی (اشارے) کے یا پردے کے پیچھے سے یا پھر وہ کوئی پیغامبر (رسولؑ) بھیجے جو اس کے حکم سے، اس کی مرضی کے مطابق، بشر کے دل میں ڈالے۔ وہ بلاشبہ ارفع و اعلیٰ۔ حکمت سے امور سرانجام دینے والا دانائے کل ہے۔
</item><item>اور اسی طرح (اے محبوبؐ!) ہم نے (اپنی سنت کے مطابق) اپنے حکم سے آپ کی طرف وحی کی ہے۔ آپ نہیں جانتے تھے کہ کتاب (کی حقیقت) کیا ہے اور ایمان (کی حقیقت ہے) کیا ہے؟ لیکن ہم نے اسے یعنی قرآن کو نور بنا دیا، جس کے ذریعے ہم بندوں میں سے جنہیں (اپنے قوانین مشیت و احترام آرزو اور ہدایت و تقویٰ کے مطابق) چاہتے ہیں راہ (مستقیم) دکھاتے ہیں۔ آپ یقینا اللہ کی حسین و فطری اور پائیدار و راست شاہراہ کی طرف رہنمائی کرتے ہیں۔
</item><item>اس اللہ (=اللہ و رب عاشق) کے راستے کی طرف، جس کی ملکیت ہے جو کچھ کہ آسمانوں اور جو کچھ زمین میں ہے، خبر دار رہو! جملہ امور (زندگی فیصلے کیلئے) اللہ ہی کی طرف رجوع کرنے والے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا میم۔
</item><item>-2 قسم ہے اس (قوانین و احکام اور تعلیمات کو) غیر مبہم و واضح طور پر بیان کرنے والی روشن کتاب 1 کی۔ حواشی -1 قرآن مجید کو کتاب کہنے میں یہ از بس اہم نکتہ مضمر ہے کہ آپؐ پر ملفوظی و مکتوبی صورت میں یعنی الفاظ و جملوں کی صورت میں نازل ہوتا تھا۔ اس سے اس باطل و گمراہ کن نظریے کا بطلان ہو جاتا ہے کہ قرآن مجید بغیر الفاظ کے الہامی صورت میں نازل ہوا تھا۔
</item><item>بلاشبہ ہم نے ہی یہ قرآن 2 عربی زبان میں بنایا ہے تاکہ تم 3 اس (کے مافیہ= احکام و تعلیمات وغیر ہ) میں فکر و تدبر کرو اور سمجھو بوجھ4 (اور فہم و ادراک کر سکو)۔ حواشی -2 کتاب لکھی ہوئی چیز یا نوشتہ کو کہتے ہیں جبکہ قرآن کے معنی ہیں بار بار پڑھنے یا مطالعہ کی چیز یا کتاب۔ ’’تم‘‘ سے ہر زمان و مکان کے کل بنی نوع انسان (Mankind) مراد ہیں۔ دوسرے لفظوں میں، قرآن مجید عالمگیر، ہمہ گیر اور سرمدی کلام الٰہی ہے۔ -4 اس سے ثابت ہوا کہ قرآن مجید کے نزول کی غایت حقیقی یہ ہے کہ اسے سمجھا جائے اور اس کیلئے اس میں تدبر کرنا ناگز پر (Indispensable) ہے۔ یہ آیۂ بصیرت افروز گنجینہ معافی ہے۔ اس لئے یہ اعجازات قرآن میں سے ہے۔
</item><item>اور یہ ہمارے پاس ام الکتاب (= لوح محفوظ) میں محفوظ ہے، جو عالی مرتبت۔ مخزن حکمت ہے۔
</item><item>(اور اے لوگو! کیا ہم تم سے بیزار ہو کر یہ درس نصیحت (اور احکام و تعلیمات) تمہارے ہاں بھیجا چھوڑ دیں، صرف اس لئے کہ تم (اپنی نادانی و سرکشی میں) حد سے گزرے ہوئے لوگ ہو؟
</item><item>اور (یہ سلسلہ وحی و تنزیل کوئی نئی بات نہیں) پہلی گزری ہوئی قوموں میں بھی بارہا ہم نے نبیؐ بھیجے ہیں۔
</item><item>اور (ان کفار کا تو یہی شعار رہا کہ) جو نبیؑ بھی ان کے پاس (اللہ تعالیٰ کے احکام و تعلیمات اور قوانین و ہدایات لے کر) آیا، تو انہوں نے اس کا مذاق اڑایا۔
</item><item>پھر جو لوگ ان سے بدرجہا زیادہ طاقتور و زور آور تھے، انہیں ہم نے (اپنے قوانین تعجیل و امہال اور مجازات کی رو سے) ہلاک کر دیا۔ (تاریخی عمل شاہد ہے) اور پچھلی قوموں کی مثالیں گزر چکی ہیں۔
</item><item>اگر تم ان لوگوں سے پوچھو کہ آسمانوں اور زمین کو کس نے پیدا کیا ہے، تو یہ خود کہیں گے: ان کو بڑے ہی صاحب سطوت و زبردست… علم کلی رکھنے والے نے (اپنی تخلیقی فعلیت سے) پیدا کیا ہے۔
</item><item>اس (اللہ تعالیٰ) نے زمین کو تمہارے لئے بچھونا بنایا اور اس میں تمہارے لئے راستے بنائے ہیں تاکہ تم اپنی منزل مقصود پر پہنچ جائو۔
</item><item>اور جس نے موزوں مقدار میں آسمان سے پانی اتارا، پھر ہم نے اس کے ذریعے مردہ اراضی (Land)کو (ازسر نو) زندہ یا شادات کیا۔ اسی طرح تم (اس زمین سے پھر) نکالے جائو گے (جو پہلے مہد تھی، پھر لحد بنی)۔
</item><item>اور (وہی ہے) جس نے (زمین کی پیداوار، انسان اور ان تمام مخلوقات میں جن کا انسان کو علم نہیں) تمام اقسام کی مخلوق میں دو دو اور مقابل (ازواج، یعنی متضاد اصناف کے) جوڑے پیدا کئے اور جس نے تمہارے لئے کشتیوں (جہازوں) کو سواری بنایا جن پر تم سوار ہوتے ہو۔
</item><item>تاکہ تم ان کی پیٹھوں (Backs) پر چڑھ بیٹھو اور جب ان پر سوار ہو جائو تو اللہ کے احسان کو یاد کرو (یعنی اس کا شکر ادا کرو کہ اس نے ہی تم کو یہ نعمت عطا فرمائی اور توفیق دی) اور کہو کہ ہر عیب و نقص سے پاک و منزہ ہے وہ ذات جس نے اس (سواری) کو ہمارے تابع فرماں کیا، ورنہ ہم تو اس کو قابو میں نہ لا سکتے تھے۔
</item><item>اور بلاشبہ ہم نے (استمداد و استعانت اور حساب و جزا کیلئے) اپنے رب کی طرف ہی رجوع کرنا اور لوٹنا ہے۔
</item><item>اور (یہ سب جانتے اور مانتے ہوئے بھی) ان لوگوں نے اس کے بندوں میں سے بعض کو اس کا جزو (اولاد) ٹھہرایا ہے (جزو تو جنسیت سے ہوتا ہے، لہٰذا اللہ کا کوئی شریک اور جزو کیسے ہو سکتا ہے؟) بیشک انسان بڑا ہی کھلا ناشکرا و احسان فراموش (Ungrateful) واقع ہوا ہے۔
</item><item>(اے کافرو!) کیا اللہ نے اپنی مخلوق میں سے (اپنے لئے) بیٹیاں انتخاب کیں اور تمہیں بیٹوں سے نوازا؟ (کتنا مہمل تصور ہے!)
</item><item>اور (ان کا اپنا یہ حال ہے کہ) جب ان میں سے کسی کے اپنے ہاں اس جنس (لڑکی) کی پیدائش کی خبر ملتی ہے، جو وہ (رب) رحمن کی طرف منسوب کرتا ہے تو (غم و غصہ سے) اس کا چہرہ سیاہ پڑ جاتا ہے اور وہ غم سے بھر کر (دل ہی دل میں) کڑھتا ہے۔
</item><item>کیا (اللہ ایسی مخلوق کو اپنے لئے تجویز کرے گا) جو زیورات (یعنی آرائش و زیبائش) میں نشوونما پائے اور جو نزاعی بحث و مباحثہ کے وقت اپنا مافی الضمیر واضح طور پر اظہار و ابلاغ کر سکنے والی نہیں؟
</item><item>اور انہوں نے ملائکہ کو جو (رب) رحمن کے بندے ہیں عورتیں ٹھہرا لیا ہے۔ کیا ان کے جسم کی ساخت انہوں نے دیکھی ہے؟ اب ان کی گواہی لکھ لی جائے گی اور (روز آخرت اس کے متعلق) ان سے باز پرس ہو گی۔
</item><item>اور یہ کہتے ہیں کہ اگر (رب) رحمن 5 چاہتا (کہ ہم ان بتوں اور دیویوں کی عبادت نہ کریں) تو ہم کبھی ان کی پرستش و اطاعت نہ کرتے۔ یہ اس معاملے کی حقیقت کو قطعی نہیں جانتے (محض) اٹکل سے (بلاعلم تحقیق کے) یہ بات کہہ رہے ہیں۔ حواشی -5 یہ اپنی گمراہی پر، تقدیر سے، ان کا استدلال تھا جو ہمیشہ سے غلط کار لوگوں کا شیوہ رہا ہے۔ یہ اپنے افعال، اللہ کی طرف منسوب کرکے ظاہر کرنا چاہتے ہیں کہ یہی اس کی مشیت و رضا ہے، یہ عقیدہ اس کے قوانین مشیت و احترام آرزو اور مکافات عمل کے خلاف ہے۔
</item><item>کیا ہم نے اس (قرآن) سے پہلے کوئی کتاب ان کو دی تھی، جس کی سند اور استدلال (اپنی اس ملائکہ و بت پرستی کیلئے) یہ اپنے پاس رکھتے ہوں؟
</item><item>بلکہ وہ (دلیل و سند کے طور پر یوں) کہتے ہیں کہ ہم نے اپنے آباء و اجداد کو ایک طریقہ پر پایا اور ہم ان ہی کے نقش قدم پر چل رہے ہیں۔
</item><item>اور اسی طرح ہم نے آپ سے پہلے جس بستی میں بھی (اپنے قانون تنذیری، Law of Warning، کے مطابق) کوئی نذیر یا متنبہ کرنے والا بھیجا، اس کے خوشحال لوگوں نے یہی کہا: ہم نے اپنے بزرگوں کو ایک طریقے پر پایا ہے اور ہم انہیں کے نقش قدم کی پیروی کر رہے ہیں۔
</item><item>ہر نبیؑ نے ان سے پوچھا: کیا تم اسی ڈگر پر چلے جائو گے خواہ میں اس راستے سے زیادہ صحیح راستہ تمہیں بتائوں، جس پر تم نے اپنے آباء و اجداد کو پایا ہے؟ انہوں نے (سارے رسولوںؑ کو یہی) جواب دیا کہ جس دین یا نظام حیات کلی کی طرف بلانے کیلئے تم بھیجے گئے ہو، ہم اس کے منکر ہیں۔
</item><item>آخر کار ہم نے (رسولوںؑ کی تکذیب کی وجہ سے اپنے قانون مجازات کے مطابق) ان کی خبر لے لی، پس دیدہ عبرت نگاہ سے)د یکھ لو کہ جھٹلانے والوں کا کیا انجام ہوا۔
</item><item>(اور وہ وقت بھی یاد کرو کہ) جب ابراہیمؑ نے اپنے باپ اور قوم سے کہا تھا: جن چیزوں کی تم پرستش و طاعت کرتے ہو میرا ان سے کوئی واسطہ نہیں (اور میں ان سے بیزار ہوں)۔
</item><item>میرا تعلق تو صرف اس (فاطر کائنات) سے ہے، جس نے مجھے پیدا کیا ہے، وہ یقینا مجھے سیدھی راہ دکھائے گا (اور میری رہنمائی کرے گا)۔
</item><item>اور وہ (ابراہیمؑ) اسی کلمہ (توحید) کو اپنی نسل اور پیرو کاروں میں باقی(اور قائم) رہنے کیلئے چھوڑ گئے، تاکہ وہ ہمیشہ اللہ کی طرف رجوع کرتے رہیں۔
</item><item>بلکہ ہم ان کو اور ان کے باپ دادا کو اس وقت تک روزی اور سازو سامان سے مستفید کرتے رہے جب تک ان کے پاس ’’الحق‘‘ (اللہ کا سچا کلام) اور اسے واضح طور پر بیان کرنے والا (اللہ کا) رسولؐ آ پہنچا۔
</item><item>اور جب ان کے پاس الحق (یعنی اللہ تعالیٰ کا سچا قرآن) آیا تو کہنے لگے کہ یہ تو محض جادو او رفریب ہے، ہم اس کا انکار کرتے ہیں (اور ایمان نہیں لاتے)۔
</item><item>اور یہ لوگ کہتے ہیں کہ یہ قرآن ان دونوں بستیوں (مکہ اور طائف) میں سے کسی بڑے آدمی (سردار وغیرہ) پر کیوں نازل نہیں ہوا۔
</item><item>کیا یہ لوگ تیرے رب کی رحمت (خاص یعنی نبوت) کو بانٹنا چاہتے ہیں؟ دنیا کی زندگی میں ان کی گزر بسر کے ذرائع تو ہم نے ان کے درمیان تقسیم کئے ہیں اور ہم نے بعض کے دریجات دوسروںپر بلند کئے تاکہ ایک دوسرے سے کام لیتے رہیں (اور دنیا کا نظام چلتا رہے) اور آپ کے رب (رحمن) کی رحمت (یعنی نبوت) ان کے مال و دولت سے کہیں بہتر ہے، جس کو یہ جمع کرتے رہتے ہیں۔
</item><item>اگر یہ اندیشہ و خیال نہ ہوتا کہ سب لوگ ایک ہی طریقہ پر ہم مشرب ہو جائیں گے تو ہم (رب) رحمن سے کفر کرنے والوں کے گھروں کی چھتوں کو چاندی کی بنا دیتے اور سیڑھیاں بھی (چاندی کی) جن سے وہ اپنے بالا خانوں پر چڑھتے ہیں۔
</item><item>اور ان کے گھروں کے دروازے اور تخت بھی جن پر وہ تکیہ لگاتے ہیں، چاندی
</item><item>اور سونے کے (کر دیتے)۔ یہ تو محض حیات دنیا کی متاع ہے (اور عارضی و کم وقت کا مال و اسباب ہے) اور آخرت (کی ارفع و ابدی نعمتیں) تیرے رب کے ہاں اہل آرزو و خشیت (=متقین) کیلئے ہیں، یعنی ان کیلئے جو رب رحمن کی طلب و آرزو رکھتے اور ان کے قانون مجازات سے ڈرتے ہیں۔
</item><item>اور جو کوئی شخص (رب) رحمن کے ذکر، یاد اور احکام و تعلیمات نیز قوانین سے اعراض و تغافل کرتا ہے تو ہم اس پر ایک شیطان مسلط کر دیتے ہیں، وہ اس کا رفیق یا کامریڈ بنا رہتا ہے۔
</item><item>اور یہ شیاطین ایسے لوگوں کو اللہ کے راستے (صراط مستقیم) سے روکتے (اور دوسرے راستوں پر لگا دیتے) اور وہ اپنی جگہ یہ سمجھتے ہیں کہ وہ صراط مستقیم پر چل رہے ہیں۔
</item><item>(انجام کار) جب وہ شخص ہمارے پاس (حساب و جزا کیلئے) آئے گا تو (اپنے رفیق شیطان سے) کہے گا: کاش! میرے اور تیرے درمیان مشرق و مغرب کی دوری ہوتی! تو تو بہت برا ساتھی تھا (ایسا ساتھی جو غم و اندوہ اور عذاب و تکلیف کا باعث بنا ہے)۔
</item><item>پھر اس سے کہا جائے گا کہ آج تمہارا یہ کہنا تمہیں ہرگز کچھ فائدہ نہیں دے گا، کیونکہ تم دنیا میں ظلم (کفر و شرک) کرتے رہے۔ یقینا تم (اور شیاطین) سب عذاب میں (برابر کے) شریک ہو (دنیا میں تمہارا اشتراک عمل رہا، یہاں بھی شریک انجام ہو)۔
</item><item>کیا آپ اپنی بات بہروں کو سنا سکتے ہیں؟ یا اندھوں اور صریح گمراہی میں پڑے ہوئوں کو راہ (راست و ہدایت) دکھا سکتے ہیں؟
</item><item>پھر اگر ہم کبھی آپ کو (اس جہان فانی سے) اٹھا لیں تو بھی (اپنے قانون مجازات کے مطابق) ہم ان کو ضرور سزا دیں گے۔
</item><item>-42 یا ہم (آپ کی زندگی ہی میں) آپ کو وہ (عذاب) جس کا ہم نے ان سے وعدہ کر رکھا ہے، دکھا دیں تو ہم ان پر قدرت کاملہ رکھنے والے ہیں (اور ان کو ان کے اعمال کی سزا مل کر رہے گی)۔
</item><item>پس (اے نبیؐ!) آپ (اور آپ کے امتی) اس کو جو آپ کی طرف وحی کیا گیا ہے، مضبوطی سے پکڑے رہیں۔ بے شک آپ حسین و فطری اور قائم و دائم راہ راست پر ہیں (جو آپ کو اپنی منزل آخر= جنت قرۃ العین، میں لے جائے گی)۔
</item><item>اور بلاشبہ یہ (قرآن 6) آپ کیلئے اور آپ کی امت کیلئے ایک بہت بڑا باعث عز و شرف اور نصیحت و یاد دہانی کرانے والا ہے اور عنقریب تم لوگوں کو اس کی جواب دہی کرنی ہو گی۔ حواشی -6 تمام مسلم قوموں کی عظمت و رفعت کا راز قرآن میں مضمر ہے۔
</item><item>اور جن رسولوںؑ کو ہم نے آپ سے قبل بھیجا ہے، ان (کی کتب و علماء) سے پوچھ لیجئے کہ کیا ہم نے کبھی (رب) رحمن کے علاوہ اور معبود مقرر کئے تھے کہ ان کی بندگی و طاعت کی جائے؟
</item><item>اور ہم نے (حضرت) موسیٰؑ کو اپنے اعجازی نشان اور احکام دے کر (سرکش) فرعون اور اس کے مقرب درباریوں کے پاس بھیجا اور اس نے جا کر کہا کہ میں کل اقوام عالم کے پروردگار و آقا کی طرف سے رسول ہوں، یعنی اس کا بھیجا ہوا پیغمبر ہوں۔
</item><item>لیکن یونہی وہ ان کے پاس ہمارے اعجازی نشان اور احکام و تعلیمات لے کر پہنچا، تو انہوں نے اس (یعنی موسیٰؑ) کا مذاق اڑایا۔
</item><item>حالانکہ ہم ان کو (اپنی قدرت اور موسیٰؑ کی صداقت کی) ایک سے بڑھ کر ایک (اعجازی) نشانی دکھاتے رہے اور (جب وہ کسی طرح ایمان نہ لائے اور اپنی سرکشی پر ڈٹے رہے تو) ہم نے (اپنے قانون مجازات کے مطابق) ان کو عذاب میں مبتلا کیا تاکہ وہ (اپنی حرکتوں سے باز آ جائیں اور) ہماری طرف رجوع کریں۔
</item><item>اور (ہر عذاب کے موقع پر) وہ کہتے کہ اے ساحر! (جادوگر) اپنے رب کی طرف سے جو منصب تجھے حاصل ہے یا اس عہد کے مطابق جو تمہارے پروردگار نے تجھ سے رکھا ہے، اپنے رب سے ہمارے لئے دعا کرو (کہ عذاب ٹل جائے تو) ہم ضرور راہ راست پر آ جائیں گے (اور تمہارا کہا مان لیں گے)۔
</item><item>پھر جب ہم ان سے عذاب ٹال دیتے تو وہ فوراً عہد شکنی اور سرکشی پر اتر آتے۔
</item><item>اور فرعون نے (فخر کے ساتھ) اپنی قوم (کے لوگوں) میں پکار کر کہا: اے میری قوم! کیا ملک مصر (Egypt) کی حکومت میری نہیں؟ (یعنی، کیا میں اس کا بادشاہ نہیں ہوں؟) اور یہ نہریں جو میرے (محل کے) نیچے (یا میرے ملک میں) بہہ رہی ہیں (یہ سب میرے ہی قبضہ قدرت میں نہیں؟)۔ کیا تم لوگ دیکھتے نہیں (کہ یہ سب میری عظمت اور شان پر شاہد ہیں؟)
</item><item>کیا یہ حقیقت نہیں کہ میں اس شخص (موسیٰؑ) سے کہیں بہتر و افضل ہوں جس کو (اس دنیا میں) کچھ (قدرو) منزلت حاصل نہیں اور جو اپنے مانی الضمیر کا صاف صاف اظہار و ابلاغ بھی نہیں کر سکتا؟
</item><item>کیوں نہ اس پر سونے کے کنگن اتارے گئے؟ یا فرشتوں کا ایک دستہ صف باندھے (اس کی تصدیق و تائید کیلئے) اس کے ساتھ کیوں نہ آیا؟
</item><item>چنانچہ اس (فرعون) نے اپنی قوم کا استخفاف کیا یعنی اسے احمق بنا دیا اور وہ اس کے کہنے میں آ گئے۔ بلاشبہ وہ اوباش لوگ (Folk of lewd) حد سے تجاوز کرنے والے تھے۔
</item><item>پھر جب انہوں نے (اپنی نافرمانیوں اور ہمارے قانون مجازات کی رو سے) ہم کو خفا و غضبناک کیا، تو ہم نے (اپنے قوانین کے مطابق) اس سے انتقام لیا (یعنی سزا دی)۔ پھر ہم نے ان سب کو غرق کر دیا۔
</item><item>پس ہم نے بعد میں آنے والوں کیلئے ان کو قصہ ماضی، پیش رو اور نمونہ (عبرت) بنا کر رکھ دیا۔
</item><item>اور جب مریمؑ کے بیٹے (عیسیٰؑ) کا (معجزانہ) حال بیان کیا گیا تو آپ کی قوم کے لوگ چلا اٹھے۔
</item><item>اور (ازراہ اعتراض) بولے (یہ دیکھو کہ مسیحؑ کی تو تعریف کی جاتی ہے اور ہمارے بتوں کو برا کہا جاتا ہے) بھلا ہمارے بت بہتر ہیں یا وہ (عیسیٰؑ)؟ (دراصل) انہوں نے آپ سے تو محض جھگڑے کیلئے بات کہی ہے۔ درحقیقت یہ لوگ جھگڑالو (ہی) ہیں۔
</item><item>وہ تو اس کے سوا کچھ نہ تھا کہ ہمارا بندہ تھا، جس پر ہم نے انعام یا اس کے ساتھ احسان کیا تھا اور بنی اسرائیل کیلئے اس کو (اپنی قدرت کا) نمونہ بنا دیا۔
</item><item>اور اگر ہم (اپنے قانون مشیت و حکمت کے مطابق) چاہتے تو تم میں فرشتوں کو زمین میں ناظم الامور مقرر کر دیتے، یعنی وہ خلافت ارضی کے امور سرانجام دیتے۔
</item><item>اور بلاشبہ وہ (عیسیٰؑ 7) قیامت کی ایک نشانی ہیں، پس تم اس (قیامت) میں شک نہ کرو اور میری ہی اتباع و پیروی کرو۔ یہی وہ حسین و فطری اور قائم و دائم راہ راست ہے (جس پر چل کر تم اپنی منزل آخر (=جنت قرۃ العین) پر پہنچ جائو گے)۔ حواشی -7 بعض مفسرین کے مطابق انہ کی ضمیر ابن مریمؑ کی طرف جاتی ہے اور بعض کے نزدیک یہ قرآن کی طرف ہے۔
</item><item>اور (دیکھو!) شیطان تم کو (صراط مستقیم پر سفر زندگی کرنے سے) ہرگز روک نہ دے، کیونکہ وہ بلاشبہ تمہارا کھلا دشمن ہے۔
</item><item>اور جب عیسیٰؑ واضح نشانیاں اور احکام لے کر آیا تو اس نے (اپنی قوم بنی اسرائیل سے) کہا: میں تم لوگوں کے پاس حکمت (=دانائی) لے کر آیا ہوں اور اس لئے آیا ہوں کہ تم پر بعض ان باتوں کی حقیقت آشکارا کر دوں جن میں تم اختلاف کرتے ہو۔ لہٰذا اللہ کا تقویٰ اختیار کرو، یعنی اس کی آرزو کرو اور اس کے قانون مکافات عمل سے ڈرو اور میری اطاعت کرو، یعنی میرا کہا مانو۔
</item><item>اصل یہ ہے کہ وہ اللہ ہی ہے جو میرا بھی رب یعنی خالق و پروردگار اور آقا و مالک ہے اور تمہارا بھی رب ہے، لہٰذا اسی کی عبادت کرو! یہی صراط مستقیم ہے (یعنی توحید کا راستہ ہی اللہ سبحانہ، و تعالیٰ اور اس کی جنت کا فطری و پائیدار اور سچا راستہ ہے)۔
</item><item>(اس دعوت توحید و حق کے بارے میں) اس کے فرقوں نے آپس میں اختلاف کیا (کہ یہ شرک کا خاصہ ہے)۔ پس ہلاکت و بربادی ہے ان لوگوں کیلئے جنہوں نے ظلم و شرک کی راہ اختیار کی، ایک المناک و اذیتناک دن کے عذاب سے۔
</item><item>کیا یہ (ظالم) لوگ فقط اس ساعت یا قیامت کے انتظار میں ہیں کہ وہ ساعت (مفاجات) ان پر ناگہاں آ جائے اور انہیں خبر بھی نہ ہو؟
</item><item>متقیوں یعنی اہل آرزو و خشیت کے سوا (جو آپس میں دوست ہی رہیں گے) اس (جزا کے) دن سب جگری دوست ایک دوسرے کے دشمن ہو جائیں گے۔
</item><item>اے (میرے اہل آرزو) بندو! آج تم کو نہ تو خوف لاحق ہو گا اور نہ غم۔
</item><item>(یہ خوشخبری ان لوگوں کیلئے ہو گی) جو ہماری آیات یعنی احکام و تعلیمات اور قوانین و ہدایات پر ایمان لائے تھے اور مطیع و فرماں بردار بن کر رہے تھے۔
</item><item>داخل ہو جائو جنت میں، تم اور تمہاری بیویاں (اور تمہارے شوہر)! تمہیں (عزت و اکرام سے) خوش کر دیا جائے گا۔
</item><item>ان پر طلائی طشتریاں اور ساغر گردش میں رکھے جائیں گے۔ وہاں (جنت میں) ہر وہ چیز موجود ہو گی، جس کی ان کے نفس خواہش کریں گے اور جو آنکھوں کو محظوظ کرنے والی ہو گی (یعنی جن سے آنکھیں لذت حاصل کرتی ہیں)۔ (ان سے کہا جائے گا:) تم اب ہمیشہ اس میں رہو گے۔
</item><item>اور تم اس جنت کے وارث اپنے ا (حسین) اعمال کی بدولت بنے ہو، جو تم دنیا میں کرتے تھے۔
</item><item>وہاں تمہارے لئے بکثرت پھل اور میوے وغیرہ ہوں گے، جنہیں تم نوش جاں کرو گے۔
</item><item>رہے مجرم لوگ، تو وہ بے شک ہمیشہ جہنم کے عذاب میں رہیں گے۔
</item><item>(ایسا عذاب) جو ان سے ہلکا نہیں کیا جائے گا اور وہ اس میں رہین یاس رہیں گے۔
</item><item>ان پر ہم نے ظلم نہیں کیا، بلکہ وہ خود ہی اپنے اوپر ظلم کرتے رہے۔
</item><item>اور (وہاں) وہ پکاریں گے: اے مالک (دوزخ کے فرشتے کا نام)! تیرا رب ہمارا کام ہی تمام کر دے (یعنی ہمیں نیست و نابود ہی کر دے تو اچھا ہے)۔ وہ جواب دے گا: بلاشبہ تمہیں یہیں رہنا ہے۔
</item><item>یقینا ہم تمہارے پاس حق لے کر آئے تھے، لیکن تم میں سے اکثر کو حق ناگوار تھا۔
</item><item>کیا ان لوگوں نے کوئی اقدام کرنے کا فیصلہ کر لیا ہے؟ اچھا تو ہم بھی (اپنے قانون تدبیری کے مطابق) ایک فیصلہ کئے لیتے ہیں۔
</item><item>کیا انہوں نے یہ سمجھ رکھا ہے کہ ہم ان کے راز دارانہ مشورے اور ان کی سرگوشیاں نہیں سنتے؟ ہم سب کچھ سن رہے ہیں اور ہمارے بھیجے ہوئے (فرشتے) ان کے پاس لکھتے (بھی) جاتے ہیں (تاکہ ان کا نامہ اعمال ساتھ مرتب ہوتا رہے)۔
</item><item>(اے نبیؐ!) ان سے کہہ دیں کہ اگر (بفرض محال، رب) رحمن کی اولاد ہوتی تو میں سب سے پہلے طاعت و بندگی کرنے والا ہوتا۔
</item><item> (اللہ) آسمانوں اور زمین کا پروردگار و آقا، نیز مالک تخت فرماں روائی ان باتوں اور روایتوں سے پاک و منزہ ہے جو یہ لوگ اس سے منسوب کرتے ہیں (Ascribe to Him)۔
</item><item>پس (اے رسولؐ!) انہیں اپنے باطل خیالات میں غرق اور اپنے کھیل کود (لہو و لعب) میں منہمک رہنے دیں، یہاں تک کہ یہ اپنا وہ دن دیکھ لیں جس کا ان سے وعدہ (اور جس سے انہیں متنبہ) کیا جا رہا ہے۔ اس وقت ان کو اپنی سرکشی، خفیہ تدبیروں اور علانیہ گستاخیوں کا مزہ معلوم ہو جائے گا۔
</item><item> اور (حقیقت یہی ہے کہ اللہ کے سوا کوئی الٰہ نہیں) وہی(صرف وہی) آسمانوں میں اور زمین میں معبود و محبوب، مطلوب و مقصود اور حاکم و مطاع ہے اور وہ (اللہ) بلاشبہ انتہائی دانا و بینا اور کمال دانشمندی سے اپنے جملہ امور سرانجام دینے والا… علم کلی رکھنے والا ہے۔
</item><item>وہ بڑا ہی مادی و معنوی نشوونما دینے اور برومند کرنے والا (رب) ہے، سماوی یا افلاکی کروں اور خلائوں اور کرۂ ارض کی ملکیت و بادشاہت اور حاکمیت اعلیٰ ضرف اللہ کی ہے (اس لئے کوئی فرد بشر اپنے مال و دولت کا مالک نہیں، بلکہ اس کا امین مستفید ہے، نیز نہ اپنی مرضی سے اس میں تصرف کرنے کا مجاز ہے، اسی طرح اس کائنات میں کوئی غیر اللہ بھی بادشاہت کا مالک نہیں اور نہ اسے اپنے یا غیر اللہ کے قوانین و احکام کے ذریعے حکومت و حکمرانی کرنے کا اختیار ہی حاصل ہے) اور اسی کو قیامت کی گھڑی کا علم بالذات ہے (اور کسی کو یہ علم نہیں) اور آخر کار، تم سب کو اسی کی طرف ہی (حساب و جزا کیلئے) لوٹ کر جانا ہے۔
</item><item>اور جن (حقیقی یا خیالی ہستیوں) کو وہ اللہ کے سوا شفاعت کیلئے پکارتے ہیں، ایسا کرنے کا وہ قطعاً اختیار نہیں رکھتا، سوائے ان کے جو سچی شہادت دیں اور جانتے بھی ہوں (کہ جن کی وہ شہادت دے رہے ہیں، وہ سز وار شفاعت ہیں)۔
</item><item>اور اگر آپ ان سے پوچھیں کہ ان کو کس نے (اپنی تخلیقی فعلیت سے) پیدا کیا ہے، تو یہ خود ضرور کہیں گے کہ اللہ نے۔ پھر یہ کہاں بہکے پھرتے ہیں (اور اپنے خالق کی طاعت و بندگی نہیں کرتے)؟
</item><item>اور (اے محبوبؐ!) آپ کے اس کہنے کی قسم کہ اے میرے پروردگار و مالک! یہ (وہ) لوگ ہیں کہ ایمان (ہی) نہیں لاتے۔
</item><item>پس (اے نبیؐ!) آپ ان سے درگزر کیجئے (یعنی ان کو ان کے حال پر چھوڑ دیجئے) اور فرما دیجئے کہ تم پر سلام ہو (اللہ تم کو ہدایت دے)۔ پھر یقینا ان کو عنقریب حقیقت حال معلوم ہو جائے گی (اور اپنا انجام دیکھ لیں گے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا میم۔
</item><item>قسم ہے (اللہ تعالیٰ کے قوانین و احکام اور تعلیمات و ہدایات کو) غیر مبہم اور واضح طور پر بیان کرنے والی کتاب کی۔
</item><item>بے شک ہم نے اس (قرآن) کو ایک خیر و برکت، فضیلت و اہمیت اور قدرو منزلت کے لحاظ سے افضل و اعلیٰ رات میں نازل کیا ہے (وہ کتاب جو رشد و ہدایت، دنیوی و اخروی حسنہ اور مادی و معنوی ترقی دینے والی ہے)۔ یہ ہمارا دستور ہے کہ ہم (اپنے قانون تنذیری کے مطابق) لوگوں کو خبردار و متنبہ کرتے رہتے (اور کتاب و رسولؑ بھیجتے رہتے) ہیں۔
</item><item>اس (قرآن) میں ہر اہم اور محکم کام کو واضح و ممیز کر دیا جاتا ہے (یا اس کا فیصلہ کر دیا جاتا ہے)۔
</item><item>(اور یہ) احکام ہماری ہی طرف سے جاری ہوتے ہیں، کیونکہ ہم ہی (قرآن، مہبط قرآن اور فرشتوں کو) بھیجے والے ہیں۔
</item><item>(یہ احکام و تعلیمات اور رسولؑ) تمہارے پروردگار و رب (عاشق) کی طرف سے (تمہارے لئے) باعث خیر و حسنہ ہیں۔ بے شک وہ (اللہ) سب کچھ سننے والا… سب کچھ جاننے والا، یعنی علم کلی رکھنے والا ہے۔
</item><item>سماوی کروں اور خلائوں اور کرۂ ارض میں جو سب کچھ ہے وہ ان کا پروردگار و مالک اور آقا و حاکم ہے، اگر تم یقین کامل کرنے والے اور صاحب علم و نظر ہو (تو حقیقت یہی ہے)۔
</item><item>وہ جو کل صفات حسنہ کا مالک بالذات۔ اللہ ہے، صرف وہی معبود و مطاع اور حاکم حقیقی اور احکام و آئین نافذ کرنے والا ہے، (اس کے سوا ایسا کوئی الٰہ نہیں اور نہ ہو سکتا ہی ہے) اس لئے کہ جملہ موجودات اس کی مخلوقات، پروردہ، محتاج اور سائل ہیں، نیز لذت موت سے آشنا ہونے والی ہیں۔ وہ (اللہ) ہی (اپنے قانون تدبیری، Law of Prudential Planning، کے مطابق) زندہ رکھتا اور موت دیتا ہے۔ وہی تمہارا پروردگار و آقا ہے اور تمہارے اسلاف کا بھی پروردگار و آقا ہے جو پہلے گزر چکے ہیں۔
</item><item>بات یہ ہے کہ وہ (حقائق اور احکام و تعلیمات کے بارے میں، نہ غور و فکر کرتے اور نہ یقین ہی رکھتے ہیں، اسی لئے وہ) شک میں پڑے (دنیاوی) مشاغل (لہو و لعب) میں مصروف ہیں (اور ہماری باتوں کی ہسنی اڑاتے ہیں)۔
</item><item>پس (آپ ان منکرین حق سے کنارہ کش رہئے اور) اس دن کا انتظار کیجئے، جب آسمان ایک نمایاں اور صریح دھوئیں کا باعث بنے گا۔
</item><item>اور وہ لوگوں پر چھا جائے گا (اور انہیں گھیر لے گا)، یہ المناک عذاب (یعنی خوف و حزن، غم و اندوہ، ذلت و مسکنت، شکست و خانہ براندازی کا آتش بداماں کرب و درد) ہو گا۔
</item><item>(اس وقت وہ گڑگڑا کر دعا کریں گے) اے ہمارے پروردگار! ہم پر سے یہ عذاب ٹال دے، ہم تجھ پر، تیرے احکام و تعلیمات اور تیرے رسولؐ پر) ایمان لاتے ہیں۔
</item><item>(اب) ان کیلئے نصیحت حاصل کرنے (اور سمجھنے) کا موقع کہاں، حالانکہ ان کے پاس (اللہ تعالیٰ کے احکام و قوانین اور تعلیمات و ہدایات کو) واضح طور پر بیان کرنے والا اور حسین عملی نمونہ دینے والا رسولؐ آیا۔
</item><item>لیکن انہوں نے اس سے منہ پھیر لیا (اور اس کی طرف ملتفت نہ ہوئے) اور کہا کہ یہ تو سکھایا پڑھایا مجنون و دیوانہ ہے۔
</item><item>(لوگو!) بلاشبہ ہم (اپنے قانون امہال کے مطابق) تھوڑی مدت کیلئے عذاب کو دور کئے دیتے ہیں۔ (دیکھو!) تم پھر (اپنی سابقہ روش پر) ضرور لوٹ آئے گے (اور وہی کرو گے جو پہلے کر رہے تھے)۔
</item><item>جس روز ہم (اپنے قوانین تعجیل و مجازات کے مطابق) بڑی پکڑ پکڑیں گے، اس روز ہم بیشک تمہیں پوری پوری سزا دیں گے۔
</item><item>اور ہم ان سے پہلے فرعون کی قوم کو اسی آزمائش میں ڈال چکے ہیں۔ ان کے پاس ایک معز رسول آیا۔
</item><item>(اس نے فرعون سے کہا) کہ اللہ کے (ان) بندوں کو میرے حوالے کر دو (انہیں اپنا بندہ و غلام نہ بنائو)، میں تم سب کی طرف امانتدار رسول بنا کر بھیجا گیا ہوں اور امین ہوں، یعنی اپنے فرائض دیانتداری سے ادا کر رہا ہوں۔
</item><item>اور یہ (بھی کہا) کہ اللہ کے مقابلے میں سرکشی اختیار نہ کرو، میں تمہارے سامنے بلاشبہ (اپنی نبوت و ماموریت کی) صریح اور کھلی دلیل پیش کرتا ہوں۔
</item><item>اور میں یقینا اپنے رب اور تمہارے رب کی حفاظت و امان اور پناہ میں آ چکا ہوں، اس بات سے کہ تم مجھے سنگسار کرو (اور مجھے اپنی جفائوں کا نشانہ بنائو)۔
</item><item> اگر تم مجھ پر ایمان نہیں لاتے تو میری راہ سے ہٹ جائو (اور مجھ پر ہاتھ ڈالنے سے باز رہو)۔
</item><item>(لیکن انہوں نے اس کی بات کو کوئی وقعت نہ دی)۔ آخرکار اس یعنی موسیٰؑ نے اپنے رب کو پکارا کہ یہ مجرم لوگ ہیں (اور سرکشی ان کی فطرت ثانیہ بن چکی ہے)۔
</item><item>(ارشاد ہوا) میرے بندوں کو لے کر رات کو یہاں سے نکل جا، تمہارا یقینا تعاقب کیا جائے گا۔
</item><item>اور دریا سے (کہ خشک ہو رہا ہو گا اور ساکن ہو گا) پار ہو جائو۔ (تمہارے بعد، اس میں تموج آئے گا۔) بلاشبہ ان(فرعونیوں) کا لشکر غرق ہو کر رہے گا۔
</item><item>وہ بہت سے باغات اور چشمے پیچھے چھوڑ گئے۔
</item><item>اور کھیتیاں اور شاندار و آراستہ ایوان و محل،
</item><item>اور کتنے ہی عیش و عشرت کے سرو سامان، جن سے وہ لطف اندوز ہوتے تھے، ان کے پیچھے رہ گئے۔
</item><item>اسی طرح (وہ تباہ و برباد ہوئے) اور ہم نے دوسرے لوگوں کو ان کا وارث بنا دیا۔
</item><item>پھر نہ ان پر آسمان رویا اور نہ زمین ہی1 اور نہ ان کو (اللہ کے قانون تعجیل و امہال کے مطابق) مہلت (Respite) ہی دی گئی۔ حواشی -1 اس سے استخراج ہوا کہ مؤمن انسان کے مرنے پر زمین و آسمان روتے ہیں۔
</item><item>اور ہم نے بنی اسرائیل کو رسوا کن عذاب سے نجات دی۔
</item><item> (یعنی) فرعون سے، وہ بلاشبہ اپنے آپ کو بڑا سمجھتا تھا اور حدود سے تجاوز کرنے والوں کا سرخیل تھا۔
</item><item>اور ہم نے ان کو (یعنی بنی اسرائیل کو) علم 2 کی بناء پر تمام اقوام عالم میں سے منتخب کر لیا (اور دوسری اقوام عالم پر فضیلت دی)۔ حواشی -2 اکثر مترجمین نے ’’علی علم‘‘ کو اللہ تعالیٰ سے منسوب کیا ہے، لیکن آیت کی معنویت مقتضی ہے کہ اسے بنی اسرائیل سے منسوب کیا جائے، اس لئے کہ رب رحمن نے بنی اسرائیل کو جن نعمتوں سے نوازا تھا، ان میں علم کو امتیازی حیثیت حاصل ہے۔ (دیکھئے البقرۃ 211:2)
</item><item>اور ہم نے ان کو (اپنی قدرت و حکمت کی) ایسی اعجازی نشانیاں اور احکام و تعلیمات عطا کی تھی، جن میں صریح انعام تھا (اور حضرت موسیٰؑ کے ہاتھوں ان کی آزمائش بھی)۔
</item><item>دیکھو! یہ لوگ (بھی) یہی کہتے ہیں یا کہیں گے۔
</item><item>کہ ہمیں صرف پہلی دفعہ (ایک بار) مرنا ہے اور دوبارہ اٹھنا نہیں، یعنی ہماری نشاۃ ثانیہ نہیں ہو گی۔
</item><item>بھلا ہمارے باپ دادوں کو (تو زندہ کرکے) لائو اگر تم سچے ہو (تاکہ ہم کو نشاۃ ثانیہ کا یقین ہو جائے)۔
</item><item>بھلا (قوت و طاقت میں) یہ لوگ بڑھ کر ہیں یا تبع کی قوم کے لوگ اور جو ان سے پہلے (سرزمین عرب میں) گزر چکے ہیں؟ ہم نے ان (سب) کو (اپنے قانون مجازات کے مطابق) ہلاک و برباد کر دیا۔ بیشک وہ مجرم (Guilty) اور ظلم و گناہ کرنے والے تھے۔
</item><item>(ارشاد ہوا غور کرو کہ) ہم نے آسمانوں اور زمین اور جو کچھ ان کے درمیان ہے کو تفنن طبع کے طور پر بے مقصد تخلیق نہیں کیا ہے (بلکہ یہ سب تخلیق 3 بالحق ہیں)۔ حواشی -3 تخلیق بالحق کا مطلب ہے: سماوی کرے اور ارضی کرہ سب افادی و جمالیاتی اور حکیمانہ و غایتاتی اقدار (Beneficial, aesthetic, scientific and purposeful values) کے ساتھ بتدریج چھے ادوار میں پیدا کئے گئے ہیں۔
</item><item>ہم نے ان (یعنی کائنات کی تمام اشیاء) کو بجز عالمگیر صداقت، دائمی مقصدیت اور آفاقی افادیت کے پیدا نہیں کیا، لیکن ان میں سے اکثر کو اس کا علم (الیقین) نہیں ہے۔
</item><item>یقینا فیصلے کا دن (یوم الدین) ان سب کے اٹھائے جانے کا وقت معینہ ہے۔
</item><item>اس (قیامت کے) روز کوئی مولیٰ (=دوست، والی یا سرپرست) دوسرے مولیٰ کے قطعاً کسی کام نہیں آئے گا اور نہ انہیں کہیں سے مدد ہی ملے گی۔
</item><item>سوائے اس کے جس پر اللہ رحم کرے، وہ بلاشبہ غالب… انتہائی رحم کرنے والا ہے۔
</item><item>بلاشبہ زقوم (تو ہڑ کی قسم) کا درخت۔
</item><item>گناہگاروں کا کھا جا ہو گا۔
</item><item>پگھلے ہوئے تانبے کی طرح، پیٹوں میں کھولے گا
</item><item>جس طرح کھولتا ہوا پانی جوش مارتا ہے۔
</item><item>(حکم ہو گا:) پکڑو اسے اور اسے دوزخ کے درمیان رگیدتے اور گھسیٹتے ہوئے لے جائو۔
</item><item>پھر اس کے سر پر ابلتے ہوئے پانی کا عذاب ڈال دو۔
</item><item>(پھر کہا جائے گا) چکھ اس کا مزا۔ تو تو بڑا زور آور اور زبردست، نیز(دنیاوی) ارباب قدر و منزلت میں سے تھا!
</item><item>بلاشبہ یہ وہی چیز ہے، جس کے بارے میں تم شک کرتے تھے۔
</item><item>اہل آرزو و خشیت (=متقی لوگ) امن و سلامتی کی جگہ میں مقیم ہوں گے۔
</item><item>باغہائے بہشت اور چشموں میں۔
</item><item>ریشم و دیبا کا لباس زیب تن کئے آمنے سامنے بیٹھے ہوں گے۔
</item><item>یہ ہو گی ان کی شان اور ہم انہیں خوبرو اور غزال چشم حوروں سے بیاہ دیں گے۔
</item><item>وہاں وہ اطمینان سے طرح طرح کے پھل منگوائیں گے۔
</item><item>موت کے ذائقے سے وہ وہاں کبھی آشنا نہ ہوں گے۔ بس دنیا میں جو موت آ چکی سو آ چکی۔ ان کو جہنم کے عذاب سے بچا لیا جائے گا۔
</item><item>(مگر) ایسا اللہ تعالیٰ کے فضل سے ہو گا اور یہ انتہائی عظیم الشان کامیابی (The supreme achievement) ہے۔
</item><item>سو (ہمارے پیغمبر اعظم و آخرؐ!) اصل یہ ہے کہ ہم نے اس (قرآن) کو آپ کی زبان (عربی) میں (اس لئے) آسان بنایا ہے کہ لوگ (اس کے احکام و قوانین اور تعلیمات و ہدایت کو) بلا واسطہ سمجھیں یاد رکھیں اور ان کا چرچا کریں۔
</item><item>پس آپ (ان منکرین حق سے کنارہ کش رہئے اور اپنے رب کے فضل و انعام کا) انتظار کیجئے۔ وہ بھی (اپنے اعمال کے نتائج و عواقب کے ظہور کے) منتظر ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا میم۔
</item><item>یہ کتاب (قرآن حکیم) صاحب عزت و قوت… مالک و معلم دانشمندی و حکمت، اللہ کی طرف سے (وحی و) تنزیل ہے۔
</item><item>بلاشبہ آسمانوں اور زمین کی (تخلیقی فعلیت) میں حق ماننے اور ایمان لانے والوں کیلئے قدرت الٰہیہ کی بصیرت افروز براہین ہیں۔
</item><item>اور تمہاری اپنی (اعجازی و ارتقائی اور تزویجی و جمالیاتی) تخلیق میں اور ان حیوانات میں جن کو اللہ (زمین میں) پھیلا رہا ہے، حق بات کو تسلیم بالیقین کرنے والوں کیلئے اعجازی و بصیرت افروز نشانیاں ہیں۔
</item><item>اور شب و روز (کی تاریکی اور روشنی) کے متواتر آنے جانے کے فرق میں، نیز اس رزق 1 میں جو اللہ آسمان سے (پانی کے ساتھ) اتارتا ہے، پھر اس سے زمین کے مردہ یا بنجر ہو جانے کے بعد دوبارہ زندہ یا زرخیز و شاداب کرنے، نیز ہوائوں کے مسلسل رخ بدلنے میں، عقل سے کام لینے والوں کیلئے سائنسی یا علمی و تحقیقی رہنما اصول و اعجازی نشان ہیں۔ حواشی-1 اراضی کے ذرات میں بے شمار حیاتیاتی جرثومے مردہ حالت میں ہوتے ہیں، وہ بارش میں ملی ہوئی کھاد اور پانی سے دوبارہ زندہ ہو جاتے ہیں۔ اسے زمین کا زندہ ہونا کہتے ہیں۔
</item><item>(میرے نبیؐ!) یہ اللہ کی آیات (یعنی حکمت آموز و رہنما اصول و احکام اور تعلیمات) ہیں جو آپ پر مستقل مقصدیت و افادیت کیلئے نازل کی جاتی ہیں۔ اب آخر اللہ اور اس کی آیات کے بعد اور کون سی بات ہے جس پر یہ لوگ ایمان لائیں گے؟
</item><item>(دنیاوی و اخروی حسنہ کے خسارے کے سبب اور قوانین مجازات و خسران کی رو سے) تمام جھوٹے اور گنہگار (و بدکار) لوگوں کیلئے مقام تاسف و ہلاکت ہے۔
</item><item>(یہ وہ ہے کہ جب) اللہ کے قوانین و احکام اور تعلیمات و ہدایات کو اس تک پہنچایا جاتا ہے تو سنتا ہے، مگر غرور سے اپنی ضد پر یوں اڑا رہتا ہے کہ گویا اس نے (پیغام حق) سنا ہی نہیں۔ ایسے شخص کو کربناک و المناک عذاب کی نوید سنا دو۔
</item><item>اور جب ہماری آیات میں سے کچھ اس کو معلوم ہوتی ہیں تو وہ ان کا تمسخر اڑاتا ہے۔ ان سب کا (اللہ کی آیات یعنی احکام و قوانین اور تعلیمات و آئین کا) تمسخر اڑانے والوں کیلئے رسوا کن اذیتیں سہنا ناگزیر ہے (اس لئے کہ یہ اللہ کا قانون مجازات، Law of Retribution) ، ہے۔
</item><item>ان کے آگے جہنم ہے اور نہ وہ مال و دولت جو انہوں نے کمائی اور نہ وہ دوست جو انہوں نے اللہ کے سوا بنائے، ان کے کسی کام آئیں گے۔ ان کیلئے بڑا (ہی سخت) عذاب ہے (ایسے لوگ دنیا میں بھی اپنے کئے کی اذیتناک سزا پائیں گے اور آخرت میں بھی المناک نتائج بھگتیں گے)۔
</item><item>یہ (قرآن تو سراسر) ہدایت ہے (اور مکمل ضابطہ حیات ہے) اور جو لوگ اپنے پروردگار و آقا کے قوانین و احکام اور تعلیمات و آئین اور نشانیوں کا انکار کرتے ہیں (اور نہیں مانتے)، تو ایسے یہ لوگوں کو سزا کے طور پر دل ہلا دینے والی اذیتیں دی جائیں گی۔
</item><item>یہ اللہ ہی ہے جس نے دریا و سمندر کو تمہاری خدمت میں لگایا ہے، تاکہ اس کے قانون طبیعی کے مطابق اس میں کشتیاں چلیں۔ اس سے مقصود یہ ہے کہ تم (دریائی و بحری راستے سے تجارت کے ذریعے) اللہ کا فضل (اور معاشی فوائد) تلاش کرو اور اس کا شکر ادا کرو، یعنی ان نعمتوں سے خود بھی استفادہ کرو اور دوسروں کو بھی فائدہ پہنچائو۔
</item><item>اور اس (اللہ) نے ان تمام چیزوں کو جو آسمانوں اور زمین میں ہیں تمہاری خدمت میں لگایا ہے (یہ سب اس کے قانون انعام و فضل کی رو سے ہے)۔ یقین مانو کہ (اللہ تعالیٰ کی) اس (اعجازی) فعلیت میں اہل فکر و نظر کیلئے بصیرت افروز رہنما اصول اور نشانیاں ہیں۔
</item><item>(اور آپ اے نبیؐ!) ایمان لانے والوں سے کہہ دیجئے کہ ان لوگوں سے درگزر کریں جو اللہ تعالیٰ کے ایام (یعنی اقوام عالم کے عروج و زوال، ہلاکت و بربادی اور استبدال و استخلاف (Change and replacement)، نیز حق و باطل کے انقلاب انگیز و تاریخ سازو واقعات جو اللہ تعالیٰ کے قوانین کے تحت ظہور پذیر ہوتے ہیں، کی امید رکھتے ہیں، نہ ان سے خوف بداماں ہیں تاکہ وہ (اللہ، اپنے قوانین کی رو سے وقت مقررہ پر) ایک قوم کے لوگوں کو ان کے اعمال کا بدلہ دے جو وہ (دنیا میں) کماتے رہے۔
</item><item>جو کوئی عدل و احسان، خیر و حسنہ اور اصلاح کے کام کرے گا، تو اپنی ذات ہی (کی طمانیت و سکینت) کیلئے کرے گا اور جو کوئی غیر فطری و قبیح، شرک و ظلم وغیرہ کے کام کرے گا، تو اس کا وبال بھی اسی پر ہو گا۔ پھر تم سب کو اپنے رب ہی کی طرف لوٹ کر جانا ہے (اپنے اعمال کا حساب دینے اور ان کی کیفیت و کمیت (Quality and quantity) کے مطابق فیصلہ سننے کیلئے)۔
</item><item>اور ہم نے اولاد یعقوبؑ کو (اپنی) کتاب اور نظری… عملی حکمت اور نبوت عطا کی اور ان کو پاکیزہ، خوشبودار اور جانفزا ماکولات و مشروبات سے روزی دی، نیز انہیں دوسرا اقوام عالم پر فوقیت و عزت دی۔
</item><item>اور انہیں امور دین کے فہم و ادراک کیلئے واضح براہین و دلائل بھی دیں۔ پھر انہوں نے (دین حق کی واضح دلائل کے) علم کے آنے کے باوجود آپس کی ضد کی وجہ سے اختلاف کیا (اور اگر وہ در گروہ ہو گئے)۔ بیشک آپ کا پروردگار و آقا، ان کے درمیان، قیامت کے روز جن امور میں وہ جھگڑے تھے، فیصلہ کر دے گا۔
</item><item>پھر (ان بنی اسرائیل کے متعدد انبیاء کے بعد) ہم نے آپ کو نظام حیات کلی کے معاملہ میں ایک سیدھی اور واضح راہ پر مامور کر دیا ہے۔ پس آپ اسی پر چلتے رہیں اور ان لوگوں کی خواہشات کا اتباع نہ کریں جو (دین اور نظام حیات کلی کا) علم نہیں رکھتے۔
</item><item>بلاشبہ اللہ کے(قوانین کے) مقابلے میں یہ لوگ آپ کے ہرگز کچھ کام نہیں آ سکتے اور بیشک (کفار اور مشرک) ظالم لوگ ایک دوسرے کے دوست ہیں اور اہل آرزو و خشیت کا سرپرست و دوست اللہ ہے (جو قادر مطلق اور ولی و نصیر= کارساز اور مددگار ہے)۔
</item><item>یہ (قرآن) ان لوگوں کیلئے جو حق بات کو تسلیم بالیقین کرتے ہیں بصیرت افروز ہے، نیز ہدایت (راہ راست دکھانے والا) اور رحمت (دنیوی و اخروی حسنہ کا موجب) بھی ہے۔
</item><item>کیا جو لوگ اعمال سوء یا قبیح و غم انگیز کام کرتے ہیں اور سمجھتے ہیں کہ ہم انہیں ان لوگوں کے برابر کر دیں گے جو ایمان لاتے اور عدل واحسان، خیر و حسنہ اور فلاح و صلاح کے کام کرتے ہیں (اور یہ کہ ان دونوں کے ساتھ ایکجیسا سلوک کریں گے اور) ان کا مرنا اور جینا یکساں ہو گا؟ (کیسا غلط تصور ہے اور کیا باطل اور غلط انداز فکر ہے ان کا!) کیا برا حکم ہے جو یہ لوگ لگاتے ہیں۔
</item><item>اور اللہ نے آسمانوں یا سماوی کروں اور ارضی کرہ یا زمین کو افادی و جمالیاتی اور حکیمانہ و غایتاتی اقدار کے ساتھ (عالمگیر صداقت، دائمی مقصدیت اور آفاقی افادیت کے اپنی تخلیقی فعلیت سے) پیدا کیا ہے، تاکہ وہ (اللہ، اپنے قوانین مکافات عمل اور سعی و اکتساب کے مطابق) ہر شخص کو جو اس نے (حسنات یا سیآت سے) کمایا ہے اس کا صلہ دے اور لوگوں پر ذرہ بھر ظلم نہیں کیا جائے گا (نہ دنیا اور نہ آخرت میں)۔
</item><item>لہٰذا کیا تو نے اس شخص کے معاملے، یعنی اس کے نفسیاتی احوال و ظروف اور کردار و افعال میں غور کیا، جو اپنی خواہش کو اپنا 2 الٰہ، یعنی معبود و محبوب اور مطلوب و مقصود بناتا ہے؟ اور (اس شرک کے نتیجے میں) اللہ نے (اپنے قوانین احترام آرزو و مجازات کی رو سے) اس کے علم کے باوصف اس پر راہ مستقیم گم کر دی اور اس کی سامعہ اور قلب (=دل و دماغ) مہر لگا دی، یعنی اس کی فعلیت معطل کر دی اور اس کی باصرہ پر پردہ ڈال دیا، یعنی اس کی بصیرت مفلوج کر دی؟ چنانچہ اب اللہ کے بعد کون ہے جو اسے راہ راست دکھائے؟ کیا تم پھر بھی (ایسی عبرت انگیز اور سچی مثالوں پر) غور کرتے ہو نہ ان سے عبرت ہی حاصل کرتے ہو؟ حواشی -2 جب کسی شخص کو اپنی خواہش سے شدید ترین محبت یا عشق ہو جاتا ہے تو وہ اس کی معبود و محبوب، مطلوب و مقصود اور حاکم و مطاع بن جاتی ہے اور وہ شخص عاشق و غلام کی طرح بغیر سوچے سمجھے، نتائج و عواقب کی پروا کئے بغیر، بلاچون و چرا انتہائی ذوق شوق سے اس کے ہر حکم کی تعمیل کرتا اور اس میں اپنی غایت زندگانی کو مضمر سمجھتا ہے۔ اسے قرآن حکیم اپنی خواہش کو اپنا الٰہ بناتا کہتا ہے۔
</item><item>اور وہ کہتے ہیں کہ بس ہماری (زندگی) تو یہی دنیاوی زندگی ہے، (اسی دنیا میں) ہم جیتے اور مرتے ہیں، یعنی ہمارا جینا اور مرنا بس یہی ہے اور گردش ایام کے سوا اور کوئی چیز یا ہستی نہیں جو ہمیں ہلاک کرتی ہو۔ درحقیقت، اس معاملہ میں ان کے پاس کوئی (صحیح) علم صحیح ہے۔ یہ محض گمان کی بناء پر ایسی باتیں کرتے اور محض اٹکل سے کام لیتے ہیں۔
</item><item>اور جب ان لوگوں کو ہمارے واضح قوانین و احکام پڑھ کر سنائے جاتے ہیں (Are rehearese unto them)، تو ان کے پاس اس کے سوا کوئی حجت نہیں ہوتی کہ اگر تم سچے ہو تو ہمارے آبائو اجداد کو (اسی دنیا میں زندہ کرکے) لے آئو (پھر ہم بھی آخرت کی زندگی کو مان لیں گے)۔
</item><item>(اے نبیؐ!) آپ اعلان کر دیں کہ اللہ تعالیٰ ہی تمہیں زندہ، یعنی پیدا کرتا ہے، پھر وہی تمہیں موت دیتا ہے، پھر وہی قیامت کے روز تمہیں (دوبارہ زندہ کرکے) جمع کرے گا۔ اس واقعیت میں کسی قسم کا اضطراب و شک نہیں، مگر بنی نوع انسان میں سے اکثر اس (حقیقت) کا علم ہی نہیں رکھتے۔
</item><item>اور آسمانوں اور زمین کی بادشاہت اللہ کی ہے (وہی ان کا مالک و حکمران ہے) اور جس روز ساعت قیامت قائم ہو گی، اس دن باطل پرست خسارے میں ہوں گے۔
</item><item>اور اس وقت تم ہر گروہ/ فرقے کو گھٹنوں کے بل گرا ہوا دیکھو گے، ہر فرقے کو اس کا اعمالنامہ پڑھنے کیلئے بلایا جائے گا (اور ان سے کہا جائے گا) آج تمہیں ان اعمال کا (ہمارے قانون مکافات 3 عمل کے مطابق) بدلہ دیا جائے گا جو تم (دنیا میں) کرتے تھے۔ حواشی -3 حسن عمل کا نتیجہ حسنہ (= جنت قرۃ العین یا حسن المآب) اور اعمال سوء کا نتیجہ سیٔہ (=جہنم یا شر المآب) ہو گا۔ یہ رب عزیز و قدیر کا قانون عدل ہے، جس کو بدلنا کسی بندے کے مقدور میں نہیں، چاہے وہ کوئی ہو۔
</item><item>یہ ہمارا مکتوب (اور تمہارا نامۂ اعمال)ہے جو (تمہیں سب کچھ بتلا دے گا) تمہارے بارے میں صحیح اور سچی شہادت دے گا۔ بیشک جو کچھ بھی تم (اعمال و افعال) کرتے تھے، ہم ان سب کو ریکارڈ کرواتے 4 یا ضبط تحریر میں لاتے رہتے تھے۔ حواشی -4 دیکھئے بنی اسرائیل14-13:17، الزلزال 8-7:99)
</item><item>پس جو لوگ ایمان لائے (جیسا کہ ایمان لانے کا حق ہے) اور انہوں نے (ایمانیات یا معتقدات جلیلہ و محرکہ کے مطابق) عدل و احسان، خیر و حسنہ اور صلاح و فلاح کے کام کئے، تو ان کا پروردگار و آقا انہیں اپنی ’’رحمت‘‘ یعنی جنت میں داخل کرے گا۔ یہی واضح و عظیم الشان کامیابی ہے۔
</item><item>اور جن لوگوں نے کفر کا رویہ اختیار کیا (ان سے کہا جائے گا): کیا میری آیات، یعنی واضح نشانیاں، احکام و قوانین اور تعلیمات و ہدایات تمہیں سنائی نہیں جاتی تھیں؟ (یقینا سنائی جاتی تھیں، لیکن) تم لوگوں نے تکبر کیا اور تم (ہمارے قانون مکافات عمل کے مطابق) مجرم لوگ تھے۔
</item><item>اور جب (تم سے) کہا جاتا تھا کہ بے شک اللہ کا وعدہ برحق اور سچا ہے اور قیامت کے وقوع پذیر ہونے میں کوئی شک نہیں، تو تم کہتے تھے کہ ہم نہیں جانتے کہ قیامت کیا ہوتی ہے! ہم تو بس وہم و گمان سا رکھتے ہیں اور ہمیں اس کا (مطلقاً) یقین نہیں ہے۔
</item><item>ان کے اعمال (سوء) کے قبیح آتشیں اثرات ان کیلئے ظاہر کئے جائیں گے اور وہ چیز،یعنی قیامت، ان کا احاطہ کر لے گی اور ان پر ٹوٹ پڑے گی، جس کا وہ تمسخر اڑایا کرتے تھے۔
</item><item>اور ان سے کہا جائے: آج ہم بھی تمہیں اسی طرح بھلائے دیتے ہیں، جس طرح تم نے اس دن کی ملاقات کو بھلا رکھا تھا، تمہارا ٹھکانہ (Abode) اب دوزخ ہے اور تمہارا کوئی مددگار و حامی نہیں
</item><item>تمہارا یہ نجام اس لئے ہوا ہے کہ تم نے اللہ کی آیات، یعنی احکام و قوانین اور تعلیمات و ہدایات کو مذاق سمجھ اور بنا رکھا تھا اور تمہیں دنیا کی زندگی نے دھوکے میں ڈال دیا تھا۔ لہٰذا، آج یہ لوگ نہ تو (جہنم سے) باہر نکالے جائیں گے اور نہ انہیں (توبہ کرنے اور) گناہ بخشوانے کا موقع ہی دیا جائے گا۔
</item><item>یاد رکھو! حسن تعریف و ستائش اور تحسین و تشکر صرف اللہ ہی کیلئے مخصوص ہے اور وہی ان کا سزا وار و مستحق ہے (اس لئے کہ) وہی آسمانوں اور زمین، نیز کل جہانوں (کی مخلوقات) کو بتدریج نشوونما دینے والا آقا اور ملک (= رب) ہے۔
</item><item>اور وہی (اللہ) تمام آسمانوں اور زمین میں بڑائی و کبریائی کا سزا وار و مستحق ہے (اور کوئی نہیں) اور وہ (اللہ) زبردست قوت و اقتدار کا مالک… نہایت دانا و بینا اور انتہائی دانشمندی سے اپنے امور سرانجام دینے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>حا میم۔
</item><item>یہ کتاب (قرآن حکیم) صاحب عزت و قوت… مالک و معلم دانشمندی و حکمت، اللہ کی طرف سے (وحی و) تنزیل ہے۔
</item><item>(غور کرو کہ) ہم نے افلاک اور زمین (Heavens and Earth) کو، نیز جو ان کے درمیان ہے، یقینا غایتاتی و افادی اور جمالیاتی و پائیدار اقدار کے ساتھ درجہ بدرجہ ایک مدت مقررہ تک کیلئے تخلیق کیا ہے اور جو لوگ حقائق کو تسلیم بالیقین نہیں کرتے، بلکہ انہیں ماننے سے انکار کرتے ہیں (وہ گوش حق نیوش سے سننا جانتے ہیں نہ دیدۂ عبرت نگاہ سے دیکھنا اور نہ عقل سلیم سے سوچنا سمجھنا ہی، اسی لئے) وہ ان حقائق سے منہ موڑے ہوئے ہیں جن سے ان کو خبردار کیا گیا ہے۔
</item><item>(اے نبیؐ!) آپ (ان سے) فرما دیجئے کہ ذرا یہ تو بتائو کہ جن ہستیوں کو تم اللہکے سوا (معبود و حاکم سمجھ کر) پکارتے ہو (اور ان کی پرستش و طاعت کرتے ہو، ان کو کیا قدرت حاصل ہے اور) مجھ کو یہ (بھی) دکھلائو کہ انہوں نے کونسی زمین (یا زمین کے کون سے حصے) کو پیدا کیا ہے؟ یا وہ آسمانوں (کے بنانے) میں شریک ہیں۔ اگر تم اپنے دعویٰ میں سچے ہو تو مجھے (قرآن) سے پہلے کی کئی الہامی کتاب دکھائو یا علم کا کوئی بقیہ (ان عقائد کے ثبوت میں) تمہارے پاس ہو تو وہی لے آئو۔
</item><item>اور اس شخص سے زیادہ گمراہ اور کون ہو گا جو اللہ کے سوا ان کو پکارتا ہے جو قیامت تک اسے جواب نہیں دے سکتے، بلکہ پکارنے والوں کی پکار سے بھی وہ غافل ہیں (یعنی ان کو اس کی بھی خبر نہیں ہوتی کہ کوئی ان کو پکار رہا ہے)۔
</item><item>اور جب (قیامت کے دن) تمام بنی نوع انسان (محاسبے کیلئے) اکٹھے کئے جائیں گے، اس وقت وہ (مبعودان باطلہ) اپنے پکارنے والوں 1 کے دشمن اور ان کی عبادت کے منکر ہوں گے۔ حواشی -1 ان بصیرت افروز آیات کو پڑھنے اور ان پر ایمان رکھنے کا مدعی ہونے کے باوجود بھی اگر کوئی غیر اللہ کو پکارتا ہے تو اس کے ظالم و جاہل، مشرک و گمراہ اور اہل نار ہونے میں کیا شک ہو سکتا ہے!
</item><item>(دیکھو!) جب ان (کافروں) کو ہمارے واضح و غیر مبہم قوانین و احکام پڑھ کر سنائے جاتے ہیں اور حق ان کے سامنے آ جاتا ہے تو یہ کافر لوگ اس کے متعلق کہتے ہیں کہ یہ تو کھلا اور صریح جادو ہے۔
</item><item>کیا (کافر) یہ اتہام لگاتے ہیں کہ اس نے (یعنی آپؐ نے) یہ قرآن خود وضع کر لیا ہے؟ (اور اسے غلط طور پر اللہ تعالیٰ سے منسوب کیا گیا ہے)۔ آپ جواب میں کہیں کہ اگر میں اسے غلط طور پر اللہ تعالیٰ سے منسوب کرتا ہوں تو تم مجھے اللہ کی پکڑ سے بچانے کا اختیار نہیں رکھتے ہو۔ وہ ان باتوں کو خوب جانتا ہے جو تم (قرآن کے بارے میں) بناتے رہتے ہو اور میرے اور تمہارے درمیان وہ گواہ کافی ہے (جو کچھ تم کہہ رہے ہو، میں اس کا فیصلہ اللہ ہی پر چھوڑتا ہوں) اور وہ (اللہ، یقین جانو) ہے ہی بخشنے اور حفاظت کرنے والا… بہت زیادہ اور بار بار ترس کھانے، عفو و درگزر اور لطف و کرم کرنے والا۔
</item><item>(اے نبیؐ! ان سے) کہو: میں کوئی انوکھا (نرالا) رسول نہیں ہوں (کہ مجھ سے پہلے کوئی پیغمبرؑ نہ آیا ہو یا میں کوئی نئی بات کہتا ہوں) اور میں تو یہ بھی نہیں جانتا کہ کل میرے ساتھ کیا معاملہ ہونا ہے اور تمہارے ساتھ کیا۔ میں تو صرف اس (وحی احکام) کی پیروی کرتا ہوں جو میرے پاس بھیجی جاتی ہے اور میں تو ایک صاف صاف متنبہ اور خبردار کرنے والے کے سوا کچھ بھی نہیں ہوں۔
</item><item>(اے نبیؐ!) آپ کہہ دیجئے: (کبھی تم نے سوچا بھی) کہ اگر (قرآن) اللہ کی طرف سے ہے اور تم اس کے منکر ہو اور بنی اسرائیل میں سے ایک گواہ اس جیسی کتاب پر گواہی دے (یعنی یہ کہ کتب سماوی میں ایسی ہی کتاب کے نازل ہونے کی بشارت ہے)، پھر وہ (خود) بھی ایمان2 لے آئے اور تم اپنی اکڑ اور استکبار میں پڑے رہے (تو یہ کیسی نادانی ہو گی۔ جو لوگ خود راہ راست سے دور بھاگیںاور کفر میں پڑے رہیں تو) بے شک اللہ (اپنے قوانین احترام آرزو اور ہدایت و تقویٰ کے مطابق ایسے) ظالموں کو (راہ) ہدایت نہیں دکھاتا۔ حواشی -2 بعض مفسرین کے مطابق، یہ عبد اللہ بن سلام، (ایک مشہور یہودی عالم) تھا جو آپؐ کو دیکھ کر ہی ایمان لے آیا تھا۔ دوسروں کے مطابق اس سے ایک یہودی اور کچھ کی رائے میں اس سے حضرت موسیٰؑ کا شاہد ہونا مراد ہے۔
</item><item>اور جو کافر ہیں اہل ایمان سے کہتے ہیں کہ اگر اس (دین اسلام اور وحی و تنزیل) میں کچھ خیر و برکت ہوتی تو یہ (اہل ایمان) ہم سے پہلے اس کی طرف سبقت نہ کرتے (جس طرح یہ دنیا ہماری ہے یہ بھی ہمارے ہوتے) اور چونکہ ان (کافروں کو) اپنی ضد اور اسلام دشمنی کے باعث اس (قرآن) سے (ہمارے قوانین احترام آرزو اور ہدایت و تقویٰ کے مطابق) ہدایت نصیب نہ ہوئی، اس لئے کہنے لگتے ہیں کہ یہ پرانا جھوٹ ہے (جو قدیم زمانے سے چلا آ رہا ہے)۔
</item><item> اور اس (قرآن حکیم) سے پہلے (حضرت) موسیٰؑ کی کتاب قائد اور رحمت (موجب خیر و حسنہ) تھی اور یہ کتاب (قرآن حکیم تو تورات کی) تصدیق کرنے والی عربی زبان میں ہے تاکہ ان لوگوں کو (ان کے انجام سے) متنبہ کر دے جو ظالم (یعنی مشرک، متکبر، گناہ گار، لوگوں کے حقوق اور مال و دولت غصب کرنے والوں میں سب سے بڑا ظالم فرعونوں، ہامانوں، قارونوں اور آزروں میں سے) ہوں اور عدل و احسان، خیر و حسنہ اور فلاح و صلاح کے عمل کرنے والوں کیلئے یہ مژدہ (مسرت و جانفزا) ہے۔
</item><item>بلاشبہ جن لوگوں نے اقرار کیا کہ اللہ ہی ہمارا رب (=خالق و رازق، نشوونما دینے والا، کار ساز و حاجت روا اور آقا و مالک) ہے اور پھر اس (عقیدے اور قول و قرار پر (موت تک) قائم رہے (یعنی اس عقیدے کے مطابق زندگی کرتے رہے اور کسی کو اپنا رب سمجھا نہ اسے مدد کیلئے پکارا) تو ان پر نہ تو خوف مسلط ہو گا اور نہ وہ غمگین ہی ہوں گے۔
</item><item>یہی لوگ (تو) اہل جنت ہیں، جو اس میں ہمیشہ رہیں گے۔ یہ جزا ہے ان کاموں کی، جو وہ (دنیا میں) کیا کرتے تھے۔
</item><item>ہم نے انسان کو اپنے والدین کے ساتھ حسن سلوک کرنے کا حکم دیا ہے۔ اس کی ماں نے اسے تکلیف سے (اپنے پیٹ میں) اٹھائے رکھا اور تکلیف سے جنا اور اس کا حمل میں رکھنا اور اس کا دودھ چھڑانا تیس مہینہ تک ہے، یہاں تک کہ جب وہ اپنی پوری قوت (جوانی) کو پہنچتا ہے اور چالیس برس کا ہو جاتا ہے تو کہتاہے: اے میرے پروردگار! مجھے توفیق دے کہ میں تیری ان نعمتوں کا شکر ادا کروں جو تو نے مجھے اور میرے والدین کو عطا فرمائیں اور یہ کہ ایسا عمل کروں جس سے تو راضی ہو اور میری اولاد کی بھی اصلاح فرما۔ میں تیرے حضور توبہ (و انابت) کرتا ہوں اور میں تیرے فرماں برداروں میں سے ہوں۔
</item><item>ایسے ہی لوگوں سے ہم ان کے حسین ترین اعمال قبول کرتے ہیں اور ان کی برائیوں سے درگزر کر جاتے ہیں، یہ اہل جنت میں شامل ہوں گے، اس سچے وعدے کے مطابق جو ان سے کیا جاتا ہے۔
</item><item>اور جس (شخص) نے اپنے والدین سے کہا کہ میں تم سے بیزار ہوں (اور) کیا تم مجھے اس بات کا یقین دلانا چاہتے ہو کہ میں (قبر سے ازسر نو زندہ کرکے) نکالا جائوں گا، حالانکہ مجھ سے پہلے کتنی ہی امتیں گزر چکیں (کوئی بھی تو اب تک زندہ نہیں کیا گیا)۔ وہ (دونوں) ماں اور باپ اللہ سے فریاد کرتے ہیں (کہ وہ اس کو ہدایت دے اور لڑکے سے کہتے ہیں) کہ ا ے بدنصیب! ایمان لے آ۔ بے شک اللہ کا وعدہ سچا ہے (قیامت ضرور آئے گی اور حساب وث جزا ہو گا تو وہ (یہی) کہتا ہے کہ یہ سب متقدمین یا پہلوں کی من گھڑت لوک کہانیاں (Legends of the ancients) ہیں۔
</item><item>یہی وہ لوگ ہیں جن پر (ہمارے قانون مجازات کے مطابق) عذاب کا فیصلہ ہو چکا ہے۔ ان سے پہلے جنوں اور انسانوں کے جو گروہ (اسی قماش و شعار کے) ہو گزرے ہیں، انہی میں یہ بھی شامل ہوںگے۔ یقینا وہ (حسنات کے اعتبار سے) گھاٹا کھانے والے ہیں (یعنی ناکام و نامراد اور اہل نار ہیں)۔
</item><item>اور لوگوں کے اپنے اعمال کے مطابق (جنت اور دوزخ میں، الگ الگ) درجے ہیں، تاکہ (اللہ ان کو) ان کے اعمال کا پورا پورا بدلہ دے اور ان پر قطعی ظلم نہ ہوگا (جس قدر عطا ہو گی اسی قدر سزا ہو گی)۔
</item><item>اور حساب و جزا کے دن جب منکران حق کو دوزخ کی آگ کے سامنے لایا جائے گا (تو ان سے کہا جائے گا:) تم اپنے حصے کی نعمتیں دنیا کی زندگی میں حاصل کر یا پا چکے اور ان سے متمتع یا مستفید ہو چکے۔ آج تمہارے لئے ذلت آمیز عذاب ہے، اس لئے کہ تم زمین میں ناحق تکبر کرتے (یعنی اپنے آپ کو بڑا اور دوسروں کو حقیر سمجھتے تھے) اور حکم عدولی کرتے رہتے تھے۔
</item><item>اور (اے نبیؐ!) ان سے قوم عاد کے بھائی (ھودؑ) کا ذکر کیجئے جب انہوں نے اپنی قوم کو (سرزمین) احقاف میں (اعمال سوء کے عواقب و نتائج سے) متنبہ کیا اور (اللہ کے قانون تنذیری، Law of Warning، کے مطابق) ان سے پہلے اور ان کے بعد بھی (اللہ کی نافرمانی سے ڈرانے اور متنبہ کرنے والے گزر چکے تھے، (جنہوں نے یہی کہا) کہ اللہ کے سوا کسی کی طاعت و بندگی نہ کرو (اگر تم نے اپنی روش کفر و شرک نہ چھوڑی تو) مجھے ڈر ہے کہ ایک (ہولناک اور) بڑے دن کا عذاب تم پر ٹوٹ پڑے گا۔
</item><item>وہ کہنے لگے کہ کیا تم ہمارے پاس اس لئے آئے ہو کہ ہم کو ہمارے معبودوں سے برگشتہ کر دو؟ پس تم (جس عذاب کی ہمیں دھمکی دیتے ہو اور) جس کا وعدہ ہم سے کر رہے ہو وہ لے آئو، اگر تم سچے ہو۔
</item><item>(ھودؑ نے) کہا کہ اس کا علم تو اللہ ہی کو ہے (کہ عذاب کب اور کس طرح آئے گا) اور میں تو جو (پیغام حق) دے کر بھیجا گیا ہوں وہ تم کو پہنچا رہا ہوں، لیکن میں یہ (ضرور) دیکھتا ہوں کہ تم لوگ جہالت کی باتیں کر رہے (اور خود اپنے آپ کو آفت میں ڈال رہے) ہو۔
</item><item>پھر جب انہوں نے (عذاب کو) ایک بادل (کی صورت میں) دیکھا جو ان کی وادیوں کی طرف بڑھ رہا تھا، (تو وہ خوش ہو کر) بولے کہ یہ گھٹا ہے (جو) ہم پر خوب برسے گی۔ (یہ ابر رحمت نہیں) بلکہ وہ (عذاب) ہے جس کی تم جلدی مچا رہے تھے! (یہ وہ) آندھی ہے جس میں پر درد اور المناک عذاب ہے۔ (یہ آئے گی اور)۔
</item><item>ہر شے کو اپنے رب کے حکم سے اکھاڑ پھینکے گی (ایسا تباہ و برباد کرے گی گویا کسی نے پیروں سے مسل دیا ہے کہ نام و نشان بھی باقی نہ رہا۔ چنانچہ ایسا ہی ہوا) پس وہ ایسے (تباہ و برباد) ہوئے کہ ان کے (مسمار) گھروں کے علاوہ کچھ نظر نہ آتا تھا۔ (دیکھو!) اسی طرح ہم مجرموں کو (اپنے قانون مجازات کے مطابق) سزا دیا کرتے تھے۔
</item><item>اور ہم نے ان لوگوں کو ایسی قدرت و طاقت اور حکومت و تمکنت دی تھی، جو تم کو نہیں دی (وہ مال و دولت، جسمانی طاقت اور ذہن و فکر میں تم سے کہیں بڑھ کر تھے) اور ہم نے انہیں سماعت، بصارت اور دل دیئے تھے (لیکن انہوں نے اپنی باطنی صلاحیتوں کو بے کار کاموں میں لگا دیا)۔ سو نہ ان کی سماعت، بصارت اور نہ ان کے دل ہی ان کے کسی کام آئے، اس لئے کہ وہ اللہ تعالیٰ کے قوانین وا حکام اور تعلیمات و آئین کا انکار کرتے رہتے تھے اور (آخر) جس چیز کا وہ مذاق اڑایا کرتے تھے اسی نے انہیں گھیر لیا۔
</item><item>اور (غور کرو کہ) ہم (اپنے قانون مکافات عمل کے مطابق) تمہارے اردگرد کی کتنی ہی بستیوں کو ہلاک کر چکے ہیں اور ہم نے اپنی (قدرت و حکمت کی کتنی ہی اعجازی) نشانیاں ظاہر کیں تاکہ وہ لوگ (اس سے عبرت حاصل کریں اور اپنے گناہوں سے توبہ کرے اللہ کی طرف) رجوع کریں۔
</item><item>پھر کیوں نہ انہوں نے ان لوگوں کی مدد کی، جنہوں نے تقرب (الی اللہ) کے وسیلے کیلئے اللہ کو چھوڑ کر دوسروں کو اپنے معبود و حاکم بنا لیا تھا؟ (مدد کرنا تو درکنار) بلکہ وہ تو ان سے غائب ہو گئے اور یہ ہے ن کا وہ جھوٹ اور افترا جو وہ (اللہ سے) منسوب کرتے تھے۔
</item><item> اور (اے رسولؐ! وہ وقت یاد کرو) جب ہم نے آپ کی طرف جنوں کے ایک گروہ کو متوجہ کیا کہ وہ قرآن سنیں، تو وہاں پہنچے (جہاں آپ قرآن حکیم بآواز بلند پڑھ رہے تھے اور) ایک دوسرے سے کہنے لگے: (اسے) خاموشی سے سنو۔ پھر جب (قرآن کی تلاوت) ختم ہوئی تو وہ اپنی قوم کی طرف (دعوت حق دینے اور قوم کو نافرمانی کے مہلک نتائج سے) متنبہ کرنے کیلئے واپس گئے۔
</item><item> انہوں نے (اپنی قوم) سے کہا: اے ہماری قوم! ہم نے ایک ایسی کتاب سنی ہے جو موسیٰؑ (کی کتاب توریت) کے بعد نازل کی گئی ہے اور اپنے سے قبل (کی کتابوں) کی تصدیق کرتی 3 ہے، نیز حق اور راہ راست کی طرف رہنمائی کرتی ہے۔
</item><item>اے ہماری قوم! اللہ کی طرف بلانے والے کی دعوت قبول کرو اور اس پر ایمان لے آئو، (اگر تم ایسا کرو گے تو) اللہ تمہارے گناہ معاف کر دے اور تمہیں اپنی پناہ میں لے کر درد ناک عذاب سے بچا لے گا۔
</item><item>اور جو بھی اللہ کی طرف بلانے کی دعوت (توحید) قبول نہیں کرے گا، وہ زمین میں اللہ کو عاجز کرنے والا نہیں کہ اس سے بچ نکلے اور نہ اس کے سوا اس کے کوئی دوست و حمایتی ہی ہوں گے، یہ لوگ صاف گمراہی میں ہیں۔
</item><item>کیا انہوں نے (غور کی نظروں سے) نہیں دیکھا کہ وہ اللہ جس نے آسمانوں اور زمین کو (اپنی تخلیقی فعلیت سے، ارتقائی انداز میں) تخلیق کیا اور ان کے بنانے میں تھکا نہیں، وہ اس (بات) پر (بھی) قدرت رکھتا ہے کہ مردوں کو زندہ کر دے۔ ہاں! وہ، بے شک، ہر شے اور اس کے کرنے پر قدرت کاملہ رکھتا ہے۔
</item><item>اور اس دن (بروز قیامت) کافر، دوزخ کے سامنے لائیں جائیں گے (تو ان سے پوچھا جائے گا:) کیا یہ (عذاب دوزخ) برحق نہیں؟ وہ کہیں گے: کیوں نہیں، قسم ہے ہمارے پروردگار کی (کہ برحق ہے)۔ حکم ہو گا: (تو اب) اس عذاب کا مزہ چکھو جس کا تم (دنیا میں) انکار کیا کرتے تھے۔
</item><item>چنانچہ (میرے نبیؐ!) آپ صبر کریں (اپنے آپ کو انتقام لینے سے روکے رکھیں)، جیسے اہل عزیمت و ہمت رسولوںؑ نے صبر کیا (اور اپنے آپ کو انتقام لینے سے روکا اور ان کیلئے (عذاب طلب کرنے میں) جلدی نہ کیجئے۔ جس دن یہ لوگ اسے (عذاب کو) دیکھیں گے جس کا ان سے وعدہ کیا جا رہا ہے تو انہیں یوں معلوم ہو گا کہ وہ (دنیا میں) دن کی ایک ساعت سے زیادہ نہیں ٹھہرے، یہ پیغام حق ہے (اور قرآن ایک نصیحت اور سن لو کہ) ہلاک تو وہی لوگ ہوں گے جنہوں نے نافرمانی کو اپنا شعار بنا لیا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(یاد رکھو!) جن لوگوں نے کفر کیا، یعنی دین اسلا م میں داخل ہونے سے انکار کیا یا کرتے ہیں اور لوگوں کو اللہ تعالیٰ کے راستے (صراط مستقیم پر سفر زندگی کرنے) سے روکا یا روکتے ہیں، تو اللہ نے (اپنے قانون مجازات کے مطابق) ان کے اعمال کو برباد و رائیگاں کر دیا یا کر دیتا ہے۔
</item><item>اور جو لوگ ایمان لائے اور انہوں نے عدل و احسان، خیر و حسنہ اور صلاح و فلاح کے حسین عمل کئے، نیز اس کتاب کو (قولاً و فعلاً) مان لیا جو (حضرت) محمدؐ پر نازل ہوئی ہے اور جو ان کے رب کی طرف سے سراسر سچی اور حقیقت ہے، تو اللہ نے (اس کے نتیجے میں) ان کی برائیاں اور ان کے اثرات کو (ان کے قلوب سے) محو کر دیا اور ان کے حال کی اصلاح کر دی اور حالت سنوار دی)۔
</item><item>(کافر مؤمن میں) یہ (فرق) اس لئے ہے کہ کافروں نے باطل کی پیروی کی اور مؤمنوں نے اپنے پروردگار کی طرف سے آئے ہوئے حق کا اتباع کیا۔ اس طرح اللہ لوگوں کیلئے ان کے حالات بیان کرتا ہے کہ (مؤمن شکر گزار ہوں اور کافر متنبہ نیز، ان کی ٹھیک ٹھیک حیثیت بتائے دیتا ہے)۔
</item><item>پس (اے مسلمانو!) جب ان کافروں سے تمہاری مڈ بھیڑ ہو تو ان کی گردنیں اڑا دو، یہاں تک کہ جب ان کو اچھی طرح کچل ڈالو تو ان کو مضبوطی سے باندھ لو۔ پھر اس کے بعد (جنگی قیدیوں کو) احسان کرکے رہا کر دینا چاہئے یا کچھ فدیہ یا معاوضہ (Ransom) لے کر (اور یہ قید و بند کا سلسلہ اس وقت تک جاری رکھا جائے) تاکہ آنکہ لڑائی اپنے ہتھیار ڈال دے، یعنی جنگ موقوف ہو جائے۔ یہ (حکم) اسی طرح ہے (اسے ذہن نشین کر لو اور بجا لائو)۔ اگر اللہ (اپنے قانون مشیت و تدبیر کے مطابق) چاہتا تو خود ہی ان سے نمٹ لیتا (یہ طریقہ اس نے اس لئے اختیار کیا ہے) تاکہ تم لوگوں کو (اپنے قانون ابتلاء کی رو سے) ایک دوسرے کے ذریعے سے آزمائے اور جو لوگ اللہ کی راہ میں مارے جائیں گے، اللہ ان کے (حسین) اعمال کو ہرگز ضائع نہ کرے گا (بلکہ انہیں اپنے قانون انعام و فضل سے خوب نوازئے گا)۔
</item><item>وہ انہیں (جنت کی) راہ راست دکھائے گا اور ان کے حال کی اصلاح، یعنی ان کا تزکیہ کر دے گا۔
</item><item>اور ان کو اس جنت میں داخل کر ے گا، جس کی وہ ان کو پہچان کرا چکا ہے۔
</item><item>اے مسلمانو! اگر تم اللہ (کے دین اور بندوں) کی مدد کرو گے تو وہ تمہاری مدد کرے گا اور تم کو ثابت قدم رکھے گا۔
</item><item> اور جو لوگ (حق اور دین حق سے) منکر ہیں ان کیلئے بربادی و ہلاک ہے اور اللہ نے (اپنے قانون مجازات اور ظلم و جزا کے مطابق) ان کے تمام اعمال ضائع کر دیئے ہیں۔
</item><item>یہ (ان کی بربادی و ہلاکت) اس لئے کہ جو کچھ اللہ نے نازل کیا انہوں نے اس کو بنظر کراہت دیکھا اور اللہ نے (اپنے قانون مکافات عمل کے مطابق) ان کے اعمال ضائع کر دیئے۔
</item><item>تو کیا ان لوگوں نے زمین میں سیر و سیاحت (بالحق) نہیں کی تاکہ وہ دیکھتے کہ ان کے متقدمین کا مآل (ان کے اعمال کی پاداش میں، اللہ کے قانون مکافات عمل کے مطابق) کیا ہوا؟ یعنی ان سے پہلے لوگوں کا انجام کیا ہوا؟ اللہ نے ان پر تباہی نازل کی (اور ان کا سب کچھ ان پر الٹ دیا) اور کافروں کے ساتھ اسی طرح کے معاملات ہوں گے، یعنی وہ تباہ و برباد ہوں گے۔
</item><item>یہ اس لئے کہ اہل ایمان کا کارساز اور حامی و ناصر اللہ ہے اور کافروں کا حامی و ناصر کوئی نہیں۔
</item><item>بے شک جو لوگ ایمان لائے اور انہو ںنے (ایمان کے تقاضوں کے مطابق) حسین و توازن آفرین عمل کئے (تو اس کے نتیجے میں) اللہ انہیں یقینا بہشتوں میں داخل کرے گا، جن کے نیچے دریا رواں دواں ہوں گے، (بخلاف اس کے) جن لوگوں نے کفر کیا (یعنی انکار و جحود کی روش اختیار کی اور حسین و توازن گر عمل نہیں کئے) وہ (اللہ کی نعمتوں سے) وقتی و عارضی فائدہ اٹھاتے ہیں اور اس طرح کھاتے پیتے ہیں جس طرح چوپائے کھاتے پیتے ہیں۔ (نتیجتاً وہ چونکہ نار بقلب ہوتے ہیں، اس لئے) ان کا ٹھکانہ (بھی) النار یا دوزخ ہو گا۔
</item><item>اور (اے نبیؐ!) کتنی ہی بستیاں تھیں جو قوت و صولت میں آپ کی اس بستی سے کہیں زیادہ تھیں جس (کے رہنے والوں) نے آپ کو (وہاں سے) نکالا۔ ہم نے (اپنے قانون مجازات کے مطابق) ان (سب) کو ہلاک کر دیا۔ پھر ان کا کوئی (معاون و) مددگار نہ ہوا۔
</item><item>تو کیا وہ شخص جو اپنے رب کی طرف سے واضح رشد و ہدایت پر ہو، ان لوگوں جیسا ہو سکتا ہے، جن کی بدعملی کو ان کی نظر میں خوشنما بنا دیا گیا ہے اور وہ اپنی (نفسیاتی، قبیح اور بری) خواہشات 1 پر چل رہے ہوں؟ حواشی -1 شیطان کا یہ کمال ہے کہ وہ اپنی وسوسہ اندازی اور جمالیاتی فریب کاری کے ذریعے انسان کی خواہشوں، جذبوں، ارمانوں اور عصیبتوں وغیرہ وغیرہ کو اس کا ’’الٰہ‘‘ بنا دیتا ہے۔ خواہش، عصبیت (Prejudice bigotry)، جذبہ یا آرزو و انسان کا الٰہ بن جائے تو وہ بغیر سوچے سمجھے اور انجام کی پروا کئے بغیر اے پورا کرنے کی بھرپور سعی و جہد کرتا ہے، اس کے نتیجے میں وہ ظالم و جاہل بن جاتا ہے۔ قرآن حکیم کے مطابق، کافر و مشرک، گمراہ و سرکش، مفسد و مکذب دین اور معاشرتی سرطان سب مجرم و گناہگار اور ظالم و جاہل ہوتے ہیں، نیز رب رحمن کی رحمت و مغفرت سے دور، حیات طیبہ سے محروم، سمندر سرشت، اہل نار اور ناکام و نامراد ہوتے ہیں۔
</item><item>اہل آرزو و خشت (=متقیوں) کیلئے جس جنت کا وعدہ کیا گیا ہے (اس جنت کی شان اور حال یہ ہے کہ) اس میں ایسے پانی کی نہریں ہیں جس میں کبھی بو پیدا نہیں ہوتی (اور ان کا نتھرا ہوا پانی ہو گا) اور ایسے دودھ کی نہریں ہیں جس کا مزہ کبھی نہیں بدلتا اور ایسی شراب کی نہریں ہیں (جس میں نہ نشہ ہے نہ سہو اور نہ تلخی) جس میں پینے والوں کیلئے لذت (ہی لذت) ہے اور وہاں صاف (اور نتھرے ہوئے) شہد کی نہریں ہیں (جس میں جھاگ تک نہیں ہوتا) اور وہاں ان کیلئے ہر طرح کے میوے اور پھل اور (مزید برآں) ان کے رب کی بخشش(ہی بخشش) ہے۔ (بھلا ایسی جنت کے وارث) کیا ان لوگوں کی طرح ہو سکتے ہیں جو ہمیشہ جہنم میں رہیں گے اور (شدت پیاس میں جب) ان کو کھولتا پانی پلایا جائے گا تو وہ ان کی آنتوں کو بھی کاٹ ڈالے گا۔
</item><item>اور ان (کافروں اور منافقوں) میں سے بعض وہ لوگ ہیں جو تیری طرف کان (تو) لگاتے ہیں (لیکن گوش حق نیوش سے نہیں سنتے اور نہ دل سے تسلیم بالیقین کرتے ہیں) یہاں تک کہ جب تیرے پاس سے نکلتے ہیں تو اہل علم سے کہتے ہیں کہ ابھی اس (شخص) نے کیا کہا تھا؟ یہ (قرآن مجید) ایسی نعمت عظمیٰ کا کفران کرنے والے لوگ ہیں جن کے دل و دماغ پر اللہ نے (اپنے قانون مکافات عمل کے مطابق) چھاپ لگا دی ہے، یعنی اس کے سبب ان کے عقل و فکر کا نظام معطل و ناکارہ ہو گیا ہے، نتیجتاً، وہ اپنی خواہشوں کی پیروی کرتے ہیں (اور انہیں جانتے کہ راہ حق کیا ہے)۔
</item><item>وہ لوگ جنہوں نے (اللہ تعالیٰ کے قانون ہدایت و تقویٰ کے مطابق) ہدایت پائی، اللہ ان کو اور زیادہ ہدایت دیتا ہے اور ان کی آرزوئے الٰہ اور خشیت (تقویٰ) کو اور زیادہ کرتا ہے۔
</item><item>کیا یہ (کافر) لوگ صرف اس انتظار میں ہیں کہ ان پر قیامت اچانک آ جائے؟ اس کی علامات اور نشانیاں تو ظاہر ہو چکی ہیں۔ پس جب قیامت ان پر آ پہنچے گی تو اس وقت ان کو نصیحت کہاں میسر ہو گی۔
</item><item>پس (اے میرے نبیؐ!) اس حقیقت کو جان لیں (علم الیقین کر لیں) کہ اللہ کے سوا کوئی معبود و محبوب، مطلوب و مقصود اور حاکم و مطاع نہیں اور اپنے قصور کیلئے مغفرت یا بخشش مانگیں اور مؤمن مردوں اور مؤمن عورتوں کیلئے بھی۔ اللہ تمہاری سرگرمیوں کو بھی اور تمہارے ٹھکانے کو بھی خوب جانتا ہے، یعنی تم سب ہمہ وقت اللہ کی نظر میں ہو۔
</item><item>اور جو لوگ ایمان لائے ہیں وہ کہتے ہیں کہ (جہاد کے متعلق) کوئی سورت کیوں نہیں نازل کی جاتی (تاکہ اللہ کی راہ میں سب مل کر لڑتے اور اسلام کا بول بالا ہوتا)۔ پھر جب کوئی واضح احکام والی سورت نازل ہوتی ہے اور اس میں جنگ و جہاد کا ذکر ہوتا ہے، تو آپ دیکھتے ہیں کہ وہ لوگ جن کے دل میں (نفاق کی) بیماری ہے ، آپ کی طرف ایسے دیکھتے ہیں جیسے وہ شخص دیکھتا ہے جس پر موت کی غشی طاری ہوتی ہے۔ پس ان کیلئے ہلاکت و بربادی ہے۔
</item><item>(ان کی زبان پر ہے) اطاعت کا اقرار اور اچھی اور میٹھی باتیں۔ مگر جب (جہاد کا) قطعی حکم دے دیا گیا، اس وقت وہ اللہ سے اپنے عہد میں سچے نکلتے تو انہی کیلئے اچھا ہوتا۔
</item><item>(اے منافقو!) اگر تمہیں حکومت مل جائے تو احتمال ہے (یا پس اگر تم پھر جائو تو قریب ہے) کہ تم زمین میں فساد برپا کرو گے اور آپس میں ایک دوسرے کے گلے کاٹنے لگو اور اپنی رشتہ داریوں کو منطقع کرو۔
</item><item>یہی لوگ ہیں جن پر اللہ نے (اپنے قانون مکافات عمل کے مطابق) لعنت کی۔ چنانچہ انہیں بہرا اور ان کی آنکھوں کو اندھا کر دیا۔
</item><item>کیا یہ (ظالم و جاہل) لوگ قرآن میں تدبر یا تفکر بالحق اور حکیمانہ غور و فکر نہیں کرتے یا ان کے دل و دماغ پر تالے پڑے ہوئے ہیں؟
</item><item>بلاشبہ جو لوگ اپنی پیٹھوں پر پھر گئے (یعنی حق و صداقت سے منہ موڑ لیا اور کفر کی حالت کی طرف لوٹ گئے)، اس کے بعد کہ ان کیلئے ہدایت (راہ راست یا صراط مستقیم) واضح طور پر دکھا دی گئی تھی؟ شیطان نے (اس منہ موڑنے کو) ان کیلئے خوشنما کر دکھایا اور انہیں (جھوٹی) امیدیں دلائی ہیں (اور اس نے اس روش کو سہل بنا کر جھوٹی توقعات کا سلسلہ دراز کر رکھا ہے)۔
</item><item>(اور) یہ اس لئے (ہوا) کہ ان (منافقین) نے ان لوگوں سے جو اللہ کی نازل کی ہوئی کتاب سے بیزار ہیں (اپنے ذاتی مفاد کیلئے ایک خفیہ معاہدہ کر لیا اور) کہا کہ بعض باتوں میں ہم تمہارا ہی کہا مانیں گے (یعنی گو بظاہر مسلمان ہیں لیکن تم سے نہ لڑیں گے)۔ (انہوں نے تو یہ بات راز میں کہی) لیکن اللہ ان کی پوشیدہ باتوں اور سرگرمیوں کو خوب جانتا ہے۔
</item><item>پھر اس وقت ان کا کیا حال ہو گا جب فرشتے ان کے نفسوں کو قبض کریں گے اور ان کے چہروں اور پیٹھوں پر مارتے ہوئے انہیں لے جائیں گے؟
</item><item>ان کے ساتھ یہ معاملہ اس لئے ہو گا کہ وہ اس طریق کی پیروی کرتے ہیں جو اللہ کو ناراض کرتا ہے اور اس کی رضا کی راہوں پر چلنا پسند نہیں کرتے۔ یہی وجہ ہے کہ اللہ نے (اپنے قوانین کی رو سے) ان کے (باطل) اعمال برباد کر دیئے۔
</item><item>کیا وہ لوگ جن کے قلوب (=دل و دماغ) میں (نفاق کی) بیماری ہے، یہ سمجھتے ہیں کہ اللہ ان کی دلی عداوتوں اور کھوٹ کو (جو ان کو مسلمانوں سے ہے) ظاہر نہ کرے گا؟
</item><item>اور (اے رسولؐ!) اگر ہم چاہیں تو انہیں تم کو آنکھوں سے دکھا دیں اور ان کے چہروں سے تم ان کو پہچان لو اور انداز کلام و گفتگو سے تو تم ان کو پہچان ہی لو گے (ان کے کلام میں وہ نرمی اور اخلاص کہاں، جو مؤمن کے دل و زبان میں ہوتا ہے) اور (اے لوگو!) اللہ کو تو تمہارے سب کاموں کو علم ہے (اس سے کسی کا حال اور اس کا کوئی فعل چھپا ہوا نہیں)۔
</item><item>اور ہم تمہیں ضرور بالضرور آزمائش میں ڈالتے رہیں گے، یہاں تک کہ ہم معلوم کر لیں اور دوسروں پر (بھی) ظاہر کر دیں کہ تم میں سے سچے مجاہد (اللہ کی راہ میں جہاد کرنے والے) اور راہ حق میں ثابت قدم و حوصلہ مند رہنے والے کون ہیں، نیز تمہارے سوانح حیات کا جائزہ لے لیں۔
</item><item>(یاد رکھو!) جن لوگوں نے کفر کیا، یعنی دین اسلام میں داخل ہونے سے انکار کیا یا کرتے ہیں اور لوگوں کو اللہ تعالیٰ کے راستے (صراط مستقیم پر سفر زندگی کرنے) سے روکا یا روکتے ہیں، اور رسولؐ کی مخالفت کی جبکہ راہ راست ان پر واضح ہو چکی تھی، وہ (اپنی باتوں اور اعمال سے) اللہ (اور اس کے رسولؐ کا) کچھ نہ بگاڑ سکیں گے۔ عنقریب اللہ (اپنے قانون مجازات کے مطابق) ان کے تمام (باطل) اعمال ضائع کر دے گا۔
</item><item>اے ایمان والو! اللہ تعالیٰ کی اطاعت کرو، یعنی اس کے قوانین و احکام اور تعلیمات پر عمل کرو اور اس کے رسول (آخرؐ) کی اطاعت کرو، یعنی آپؐ کا کہا مانو اور ان کی پیروی کرو۔ اپنے اعمال کو (اپنی نادانی و فرمانی سے) اکارت یا ضائع نہ کرو (And render not your deeds vain)۔
</item><item>(یاد رکھو!) جن لوگوں نے کفر کیا، یعنی دین اسلام میں داخل ہونے سے انکار کیا اور لوگوں کو اللہ تعالیٰ کے راستے (صراط مستقیم پر سفر زندگی کرنے) سے روکا اور پھر کفر کی حالت ہی میں مر گئے تو اللہ ان کو (اپنے قانون مکافات عمل کی رو سے) ہرگز نہ بخشے گا، یعنی ان کی سیآت کو محو کرے گا نہ انہی معاف کرے گا۔
</item><item>پس تم ہمت نہ ہارو (اور کافروں سے مرعوب نہ ہو جائو) اور (دب کر خود) صلح کی درخواست نہ کرو، (بالآخر) تم ہی غالب آئو گے اور (یقینا) اللہ تمہارے ساتھہے (وہ تمہارا رفیق و کارساز اور حامی و ناصر ہے)، وہ ہرگز تمہارے اعمال (کا اجر) کم نہ کرے گا (تم کو تمہارے حصہ سے زیادہ دنیا میں اور تصور سے زیادہ آخرت میں دے گا)۔
</item><item> بیشک دنیا کی زندگی (اہل دنیا کیلئے) تو محض کھیل اور رنگا رنگ کے مشاغل سے عبارت ہے اور اگر تم ایمان لائو اور (اللہ کا) تقویٰ اختیار کرو، یعنی اس کی طلب و جستجو کرو اور اس کے قانون مکافات عمل سے ڈرو، تو وہ (اللہ) تم کو تمہارے (اعمال کا بہترین) اجر دے گا اور تم سے تمہارے مال طلب نہ کرے گا (بلکہ جو کچھ تم اس کی راہ میں اس کے بندوں کی صلاح و فلاح کیلئے خرچ کرو گے، وہ اپنے قانون انعام و فضل کی رو سے، تم کو یہاں بھی دے گا۔ وہ اپنے بندوں کی کمزوریوں سے واقف و آگاہ ہے کہ)۔
</item><item>اگر وہ تم سے تمہارے مال مانگ لے اور سب کے سب طلب کرے اور اس بات پر اصرار کرے تو تم بخل کرنے لگو گے اور وہ (بخل) تمہارے کھوٹ ابھار لائے گا (اور تمہاری بدنیتی ظاہر کر دے گا)۔
</item><item>دیکھو! تم وہی تو ہو جنہیں اللہ کی راہ میں (اس کے بندوں کی فلاح و صلاح کیلئے) خرچ کرنے کی دعوت دی جاتی ہے تو تم میں سے کچھ وہ ہیں جو ایسا نہیں کرتے، یعنی بخل کرتے ہیں اور جو کوئی بخل کرتا ہے، یعنی مال و دولت خرچ کرنے کے بجائے اسے جمع کرتا رہتا ہے، وہ (دراصل) اپنے نفس سے بخل کرتا ہے (یعنی اسے دنیوی و اخروی حسنہ اور حیات طیبہ و جنت سے محروم رکھتا ہے)۔ اللہ تو ہر شے سے بے نیاز اور عطا کرنے والا ہے (اور اسے تمہارے اموال کی کوئی ضرورت نہیں) اور تم ہی اس کے محتاج (اور سائل) ہو۔ (سنو!) اگر تم دعوت انفاق2 سے رو گردانی کرو گے تو اللہ تمہاری جگہ اور قوم لے آئے گا جو تم جیسے (بخیل) نہیں ہوں گے۔ حواشی -2 یہ آیۂ جلیلہ ان مسلم افراد و اقوام عالم کیلئے تازیانہ عبرت ہے جنہوں نے انتفاق بالعفو کے حکم الٰہی پر عمل کرنا چھوڑ رکھا ہے اور اس نافرمانی کے جواز میں طرح طرح کی تاویل بالباطل سے کام لیتے ہیں۔ تاریخی عمل شاہد ہے کہ جن معاشروں میں سرطانی اداروں کی عملداری ہوتی ہے، وہاں اکابر پرست پیشوائوں کا شیوہ یہی ہوتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(پیارے نبیؐ!) بلاشبہ ہم نے آپ کو (دشمنان حق پر) حقیقی معنوں میں فتح 1 دی ہے، یعنی ان پر مکمل غلبہ اور ان کے ملک پر قبضہ و تسلط دیا ہے۔ حواشی -1 اس کے دوسرے معانی یہ بھی ہو سکتے ہیں، جو تقدیر عبارت کے لحاظ سے دل لگتے اور احسن ہیں: ہم نے آپ پر علم و حکمت، دنیوی و معنوی ترقی اور دنیوی و اخروی حسنہ کی راہیں کلیتاً وسیع کر دی ہیں۔
</item><item>تاکہ اللہ آپ کی اگلی پچھلی کوتاہیاں یا لغزشیں معاف کر دے اور آپ پر اپنے انعام و اکرام کا اتمام کر دے اور آپ کو صراط مستقیم، یعنی اللہ کی حسین و فطری اور پائیدار و راست راہ دکھاتا رہے۔
</item><item>اور زبردست نصرت سے آپ کی اعانت کرے، یعنی اللہ ایسی مدد فرمائے کہ اس میں غلبہ اور عزت ہو۔
</item><item>وہی (اللہ) تو ہے جس نے مؤمنین کے قلوب (=دل و دماغ) میں اطمینان و سکینت نازل فرمائی تاکہ ان کے (اپنے) ایمان کے ساتھ (تائید الٰہی سے) ان کا ایمان اور بڑھ جائے۔ آسمانوں اور زمین کے تمام لشکر اللہ ہی کے قبضہ قدرت میں ہیں اور اللہ عالم بالذات… حد درجہ دانا و بینا اور دانشمندی سے اپنے امور سرانجام دینے والا ہے۔
</item><item>تاکہ (اللہ تعالیٰ) مؤمن مردوں اور مؤمن عورتوں کو الحیوانی باغات میں داخل کرے، جن کے دامن میں (جانفزا و نظر افروز) چشمے رواں دواں ہیں اور وہ ان (حسین و شاداب مناظر) میں حیات جاودانی بسر کریں گے اور وہ ان کی سیآت 2 کو محو اور ان سے تحفظ فراہم کر دے گا اور اللہ کے نزدیک یہ انتہائی عظیم الشان کامیابی (The supreme achievement) ہے۔ حواشی -2 سیآت (ضد حسنات): اعمال سوء کے بھیانک اور آتشیں اثرات جو قلب پر مرتب ہوتے ہیں۔
</item><item>اور (اس لئے کہ) منافق (Hypocrites) مردوں اور منافق عورتوں، مشرک (Polytheists) مردوں اور مشرک عورتوں کو جو اللہ کے بارے میں برے برے گمان کرتے ہیں۔ (اس کے نتیجے میں) وہ مصائب کے چکر میں پھنسے رہتے ہیں۔ اللہ کا عتاب انہیں پر نازل ہوتا ہے اور وہ ان پر غضبناک ہوتا ہے، یعنی انہیں اپنے رضوان و مغفرت اور اپنی رحمت سے دور رکھتا ہے اور اس نے ان کیلئے جہنم تیار کر رکھی ہے جو (سفر حیات کی) بڑی ہی غم انگیز و تکلیف دہ اور خوفناک منزل آخر ہے۔
</item><item>اور آسمانوں اور زمین کے لشکر اللہ ہی کے قبضہ قدرت میں ہیں اور (یاد رکھو!) اللہ تعالیٰ صاحب سطوت و صولت اور عزت… انتہائی دانشمند اور دانا و بینا، نیز نہایت دانشمندی سے اپنے امور سرانجام دینے والا ہے۔
</item><item>(اے رسولؐ!) بیشک ہم نے آپ کو (اپنے اسوۂ حسنہ کے ذریعے حسین زندگی گزارنے کی) شہادت دینے والا اور (اعمال صالحہ کے حسین اجر کی) خوشخبری دینے والا اور (حسین زندگی کے حسین نتائج اور قبیح زندگی کے بھیانک نتائج و عواقب سے) متنبہ کرنے والا بنا کر بھیجا ہے۔
</item><item>تاکہ (اے لوگو!) تم اللہ اور اس کے رسولؐ پر ایمان لائو، یعنی تسلیم بالیقین کرو اور اس، یعنی رسولؐ (کا ساتھ دو اور ان) کی (دل و جاں سے) تعظیم و توقیر کرو3 اور صبح و شام (اللہ کے) احکام و تعلیمات اور قوانین و آئین کی تشہیر جمیل کرتے اور اپنے فرائض سرانجام دیتے رہو۔ حواشی -3 یاد رہے کہ رسول اکرمؐ کی تعظیم و توقیر لازم ہے۔
</item><item>(اے رسولؐ!) بلاشبہ جو لوگ آپ سے بیعت کر رہے تھے، فی الحقیقت وہ اللہ ہی سے بیعت کر رہے تھے، اللہ کا ہاتھ ان کے ہاتھوں پر تھا، یعنی وہ دراصل اللہ سے بیعت یا عہد کر رہے تھے۔ اب جو اس عہد کو توڑے گا، اس کی عہد شکنی کا وبال اسی کی اپنی ہی ذات پر ہو گا اور جو وفاء عہد کرے گا جو اس نے اللہ سے کیا ہے، تو اللہ اس کو عنقریب بہت بڑا اجر دے گا (اپنے قرب و رضوان اور ہم نظری و ہمکلامی سے نوازے گا)۔
</item><item>(نوٹ: اس آیہ مبارکہ میں اطراف مدینہ کے ان لوگوں کا ذکر ہے جنہیں عمرے کی تیاری کرتے وقت آپؐ نے ساتھ چلنے کی دعوت دی تھی، مگر وہ ایمان کا دعویٰ رکھنے کے باوجود صرف اس لئے اپنے گھروں سے نہ نکلے تھے کہ انہیں اپنی جان عزیز تھی۔ وہ سمجھ رہے تھے کہ تاس موقع پر قریش کے عین گھر میں عمرے کیلئے جانا موت کے منہ میں جانا ہے، اب جب کہ آپؐ واپس ہو رہے ہیں تو) (اے نبیؐ!) بدد عربوں میں سے جو لوگ پیچھے رہ گئے تھے، اب وہ آکر ضرور آپ سے کہیں گے کہ ہمیں اپنے اموال اور بال بچوں کی فکر نے مشغول رکھا تھا۔ آپ ہمارے لئے (اللہ سے) مغفرت کی دعا مانگیں (کہ ہم آپ کے ہم سفر نہ ہو سکے)۔ یہ لوگ اپنی زبانوں سے وہ باتیں کہتے ہیں جو ان کے دلوں میں نہیں ہیں۔ آپ ان سے کہہ دیں کہ اگر اللہ (اپنے قوانین احترام آرزو و مجازات کی رو سے) تمہیں نقصان پہنچانے کا فیصلہ کرے یا نفع پہنچانے کا، تو کون (اس کے مقابلے میں) کسی چیز کا اختیار رکھتا ہے، بلکہ اللہ تو تمہارے سب کاموں سے کلی طور پر باخبر ہے (کہ ان اعمال کے محرکات کیا ہیں)۔
</item><item>(مگر اصل بات وہ نہیں ہے جو تم کہہ رہے ہو) بات یہ ہے کہ تم نے سمجھ رکھا تھا کہ (اب) رسولؐ اور مؤمنین اپنے گھر والوں میں کبھی پلٹ کر نہ آ سکیں گے اور یہ بات تمہارے قلوب کو بہت بھلی لگی (اور اپنی دلی آرزوئوں کے مطابق) تم بہت برے گمان کرنے لگے اور تم سخت بدظن لوگ ہو(اور اللہ کے قانون مجازات و احترام آرزو کے مطابق)ہلاکت و بربادی تمہارا مقدر ہے۔
</item><item>اور ایسے کافروں کیلئے، جو اللہ اور اس کے رسولؐ کو تسلیم بالیقین نہیں کرتے (اور ان کے احکامات او تعلیمات کی پیروی کرتے ہیں نہ اتباع، ہم نے بے شک شغلہ زن آگ تیار کر رکھی ہے۔
</item><item>اور آسمانوں اور زمین کی فرماں روائی کا اختیار صرف ایک اللہ تعالیٰ کو ہے (اور کسی کو نہیں، لہٰذا جو حکمران اپنے یا غیر اللہ کے بنائے ہوئے قوانین کے ساتھ حکومت کرتے یا اپنا حکم چلاتے ہیں وہ تلمیح قرآنی میں ’’فرعون‘‘ ہوتے ہیں)۔ (یاد رکھو!) اللہ (اپنے قوانین مشیت و انابت کے مطابق) جسے چاہتا ہے (اس کی سچی توبہ، یعنی اس کے اپنے کئے پر ندامت و پشیمانی کا اظہار کرنے اور اللہ کی طرف رجوع کرنے کی بناء پر) اس کی بخشش و حفاظت فرماتا ہے اور جسے چاہتا ہے (اس کی قساوت قلبی و سرکشی اور اپنے قانون مجازات کے مطابق) اسے سزا دیتا ہے اور یقین جانو کہ اللہ تعالیٰ بڑا ہی بخشنے والا اور حفاظت کرنے والا… بے حد ترس کھانے اور رجوع برحمت کرنے والا ہے۔
</item><item>جب تم مال غنیمت حاصل کرنے کیلئے جانے لگے گے تو یہ پیچھے رہ جانے والے لوگ تم سے ضرور کہیں گے کہ ہمیں بھی اپنے ساتھ چلنے دو (چونکہ وہاں، یعنی خیبر کی مہم میں خطرہ کم اور مال غنیمت کی امید زیادہ تھی)۔ یہ چاہتے ہیں کہ اللہ کے فرمان کو بدل دیں (یعنی اس کو پورا نہ ہونے دیں کہ یہ مسلمانوں کے ساتھ ہرگز نہ جائیں اور نہ مال غنیمت میں ان کا حصہ ہو گا)۔ آپ فرما دیجئے کہ تم ہرگز ہمارے ساتھ نہیں چل سکتے، اللہ نے اسی طرح (تمہارے اجازت طلب کرنے سے پہلے) فرما دیا ہے۔ یہ کہیں گے کہ نہیں (اللہ نے ایسا حکم نہیں دیا)، بلکہ تم لوگ ہم سے حسد کر رہے ہو، حالانکہ بات حسد کی نہیں ہے) درحقیقت یہ لوگ (حق بات) بہت کم سمجھتے ہیں۔
</item><item>آپ ان پیچھے رہ جانے والے گنواروں سے کہہ دیں (کہ اس جنگ میں تو نہیں، البتہ) جلد ہی تمہیں ایک اور بڑی جنگجو اور زور آور قوم کے مقابلہ میں لڑنے کیلئے بلایا جائے گا، تم کو ان سے (یا تو) جنگ کرنا ہو گی یا وہ مطیع و فرماں بردار ہو کر اطاعت قبول کر لیں گے۔ اس وقت اگر تم نے (حکم جہاد کی) اطاعت کی تو اللہ تمہیں (اپنے قانون انعام و فضل کے مطابق) حسین اجر دے گا اور اگر (اس وقت بھی) تم نے روگردانی کی، جیسے تم اس سے قبل کر چکے ہو تو (اللہ اپنے قوانین کی رو سے) تم کو درد ناک و المناک سزا دے گا۔
</item><item>ہاں اگر اندھا اور لنگڑا اور مریض شخص جہاد کیلئے نہ آئے تو کوئی حرج نہیں (اس لئے کہ جہاد معذوروں پر فرض نہیں) اور جو کوئی اللہ اور اس کے رسولؐ کی اطاعت کرے گا (یعنی اللہ کے قوانین و احکام اور تعلیمات و آئین اور آپؐ کے اسوۂ حسنہ کے مطابق زندگی کرے گا) تو اللہ اسے الحیوانی بہشتوں میں داخل کرے گا، جن کے دامن میں جانفزا و نظر افروز) چشمے رواں دواں ہوں گے اور جو کوئی ان سے روگردانی کرے گا تو اللہ (اپنے قوانین کے مطابق) اسے درد ناک عذاب دے گا۔
</item><item>یقینا اللہ مؤمنوں سے راضی ہوا جب وہ درخت کے نیچے آپ سے (جہاد کیلئے) بیعت کر رہے تھے۔ پس اللہ نے (وہ صدق و خلوص) جو ان کے دلوں میں تھا جان لیا۔ پھر (صلح حدیبیہ) کی شرائط کی وجہ سے ان پر جو گرانی تھی، وہ بھی اللہ نے دور فرما دی اور) ان (کے دل و دماغ) پر تسکین نازل فرمائی اور ان کو (حدیبیہ سے آنے کے بعد ہی خیبر کی) جلد ہی ایک فتح (اپنے قانون انعام و فضل کے مطابق) عطا فرما دی۔
</item><item>اور بہت سی غنیمتیں بھی جن سے وہ بہرہ مند ہوں گے اور اللہ تعالیٰ تو ہے ہی صاحب عزت و سطوت… انتہائی دانشمند اور کمال دانشمندی سے اپنے تمام امور سرانجام دینے والا۔
</item><item>(اے مؤمنو!) اللہ نے تم سے وعدہ کر رکھا ہے کہ وہ تمہیں کثرت سے اموال غنیمت عطا کرے گا جنہیں تم اپنے ہاتھوں سے سمیٹو گے۔ پس (فوری طور پر خیبر کی فتح میں) یہ مال غنیمت تو تم کو جلدی سے دے دیا اور لوگوں کے ہاتھ تمہارے خلاف اٹھنے سے روک دیئے اور (یہ سب اس لئے ہوا) تاکہ ایمان والوں کیلئے (اللہ کی قدرت، رسولؐ کی صداقت اور امر الٰہی کے تحت صلح و جنگ کا) ایک نمونہ قائم ہو جائے (اوریہ واقعات ان کیلئے اعجازی نشان بن جائیں) اور وہ (اللہ) تم کو صراط مستقیم، یعنی اللہ کی حسین و فطری اور پائیدار و راست راہ دکھاتا رہے (تاکہ امر الٰہی کے اتباع میں کبھی ذات یا ذاتی مفاد و وقار تمہارے سامنے نہ آئے، بلکہ دین الٰہی کا فروغ اور اسوۂ حسنہ کا اتباع ہی پیش نظر رہے)۔
</item><item>اور (تاکہ ان کے ساتھ ہی) ایک اور فتح (انعام فرمائے، یعنی فتح مکہ) جس پر تمہیں ابھی رسائی اور قابو نہیں لیکن وہ اللہ کے احاطہ قدرت میں ہے، (نیزاور بھی غنائم تمہارے لئے محفوظ ہیں)۔ بیشک اللہ تعالیٰ ہر شے اور اس کے کرنے پر قدرت کاملہ رکھنے والا ہے۔
</item><item>اور اگر (صلح حدیبیہ نہ ہوتی اور) تم سے یہ کافر لڑتے تو (تم ہی غالب آتے اور) یہ پیٹھ پھیر کر بھاگ جاتے، پھر وہ نہ تو کسی کو اپنا دوست و سرپرست پاتے اور نہ حامی و مددگار۔
</item><item>(اور کافروں کے ساتھ) اللہ کا یہ دستور و طریق پہلے سے چلا آ رہا ہے۔ تم اللہ کے (اس) دستور (و فطرت اور قوانین و احکام) میں ہرگز کسی قسم کی تبدیلی (Change or alteration) نہیں پائو گے۔
</item><item>اور (اللہ) تو وہی ہے جس نے مکہ کی وادی میں ان (کفار) کے ہاتھ تم سے اور تمہارے ہاتھ ان سے روک دیئے، حالانکہ وہ ان پر تمہیں غلبہ عطا کر چکا تھا (اور وہ تمہارے قابو میں تھے) اور اللہ تعالیٰ سب کچھ دیکھ رہا تھا جو تم (دشمنوں کے مقابلے کیلئے) کر رہے تھے۔
</item><item>یہی وہ لوگ ہیں جنہوں نے کفر (رسالت کا انکار) کیا اور تمہیں مسجد حرام (میں داخل ہونے) سے روکا تھا اور (ان کی مزاحمت کے باعث) قربانی کے جانور بھی (حرم میں پہنچنے اور ذبح ہونے سے) رکے رہے۔ اگر (مکہ میں) ایسے مؤمن مرد اور مؤمن عورتیں موجود نہ ہوتیں جنہیں تم نہیں جانتے تھے اور یہ خطرہ نہ ہوتا کہ نادانستگی میں تم انہیں پامال کر دو گے اور اس سے تم پر الزام آئے گا (تو جنگ نہ روکی جاتی۔ وہ اس لئے روکی گئی تاکہ اللہ (اپنے قوانین مشیت و حکمت اور رحمت کے مطابق) اپنی رحمت میں جس کو چاہے داخل کرے۔ وہ مؤمن مرد و زن الگ ہو گئے ہوتے تو (اہل مکہ میں سے) جو کافر تھے ان کو ضرور ہم (اپنے قانون مجازات کی رو سے) درد ناک سزا دیتے۔
</item><item>(یہی وجہ ہے کہ) جب کافروں نے اپنے قلوب (=دل و دماغ) میں عصبیت اور وہ بھی جاہلانہ عصبیت بٹھا لی (وہ اسی پر اڑے تھے کہ ان کی شرائط کو قبول کیا جائے، آپ قبول فرما رہے تھے گو جاں نثار صحابہؓ ان شرائط سے خوش نہ تھے، لیکن وہ صبر، تحمل اور فرماں برداری کا نمونہ بنے ہوئے تھے) تو اللہ نے (اپنے قانون طمانیت و سکینت Law of Solace and Contentment=، کے مطابق) اپنے رسولؐ اور مؤمنین (کے قلوب پر) طمانیت و سکینت نازل فرمائی اور ان کو (ایک محتاط اور) تقویٰ کی بات کا پابند اور اس پر قائم رکھا کہ وہی اس کے زیادہ مستحق اور اس (تحمل و بردبادی) کے اہل تھے اور اللہ یقینا ہر شے کا علم کلی رکھنے والا ہے (اور سب کی صلاحیتوں سے واقف اور ان کی کیفیات سے آگاہ ہے)۔
</item><item>اللہ نے اپنے رسولؐ کے (صداقت و واقعیت اور مقصدیت و حکمت کے حامل) خواب کو سچ کر دکھایا، کہ انشاء اللہ تم ضرور بالضرور مسجد حرام (خانہ کعبہ) میں امن و امان سے داخل ہو گے، اپنے سر منڈوائو گے اور بال ترشوائو گے اور تمہیں کوئی وف نہ ہو گا۔ پس وہ (اللہ) اس بات کو جانتا تھا جسے تم نہ جانتے تھے۔ اس لئے اس خواب کے پورا ہونے سے پہلے (یعنی فتح مکہ سے قبل) اس نے یہ قریبی فتح (فتح خیبر) تم کو عطا فرما دی۔
</item><item>وہی تو ہے جس نے اپنے رسول، یعنی پیغمبر اعظم و آخرؐ کو الھدیٰ (کتاب ہدایات، قرآن حکیم) اور دین الحق، یعنی سچے، قائم و دائم رہنے والے اور افادی و غایتاتی اقدار کے حامل نظام حیات کلی (Complete way of life) کے ساتھ بھیجا ہے تاکہ اسے حیات انسانی کے دیگر کل نظاموں پر غالب کر دے اور اس (واقعیت) پر اللہ کی شہادت کافی ہے۔
</item><item>اللہ کے رسول (حضرت) محمدﷺ (جو رحمتہ للعلمین ہیں) اور جو لوگ آپ کے ساتھ ہیں (یعنی صحابہ اکرامؓ اور آپَ کی تحریک رحمتہ للعلمینی کے معاون) وہ کافروں (یعنی اللہ کے دین حق و توحید، اس کے رسولؐ کی رسالت کے منکر اور کفر کے نقیب و علمبردار ہیں) کے مقابلے میں پوری قوت سے کام لینے والے ہیں، لیکن آپس میں ایک دوسرے کیلئے باعث رحمت ہیں۔ تم جب دیکھو گے انہیں مطیع و فرمانبردار، سر تسلیم خم کرنے والے، اللہ کے فضل اور اس کے رضوان کی طلب و جستجو میں مشغول و سرگرم پائو گے۔ سجدوں کے اثرات سے ان کے چہروں کی کیفیات ہویدا ہیں۔ ان کی تعریف توریت میں اور ان کے یہ اوصاف انجیل میں (بیان ہوئے) ہیں۔ ان کی مثال کھیتی کی مانند ہے کہ اس نے (پہلے) سوئی (کی طرح ایک پتی) نکالی، پھر (اردگرد کے ماحول اور زمین سے قوت حاصل کرکے) اس کو مضبوط (اور قوی) کیا۔ پھر وہ اپنے تنے پر سیدھی کھڑی ہو گئی (اور سرسبز و لہلہاتی ہوئی کھیتی) کاشتکاروں کو بھلی معلوم ہونے لگی تاکہ کفار ان کے پھلنے پھولنے کو دیکھ کر جلیں۔ (یہ تو دنیا میں صحابہ کرامؓ اور مُومنوںکا انعام ہے، آخرت میں تو) جو لوگ ایمان لائے اور جنہوں نے عدل و احسان، خیر و حسنہ اور فلاح و صلاح کے کام کئے، ان سے اللہ نے (اپنے قانون انعام و فضل Law of Reward and Benevolence. کے مطابق) مغفرت و بخشش اور ارفع و کثیر صلہ کا وعدہ فرمایا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے مسلمانو! (کسی معاملے میں بھی) اللہ اور اس کے رسولؐ سے آگے نہ بڑھو (بلکہ احکام الٰہیہ کی حدود میں رہو) اور اللہ (کے قرب و رضوان اور اس کی ہم نظری و ہمکلامی) کی طلب و جستجو میں رہو اور اس (کے قانون مجازات) سے ڈرتے رہو۔ بلاشبہ اللہ خوب سننے والا… سب کچھ جاننے اور علم کلی رکھنے والا ہے۔
</item><item>اے لوگو جو ایمان لائے ہو! اپنی آوازیں نبیؐ (اکرم) کی آواز سے بلند تر نہ ہونے دو اور نہ نبیؐ کے ساتھ اونچی آواز سے بات کرو، جس طرح تم آپس میں ایک دوسرے سے کرتے ہو۔ (یہ بات ادب و توقیر کے خلاف ہے۔ دیکھو!) کہیں تمہارے اعمال (تمہاری نادانی سے) ضائع نہ ہو جائیں اور تم کو خبر بھی نہ ہو۔
</item><item>بلاشبہ جو لوگ اللہ کے رسولؐ کے سامنے بات کرتے ہوئے اپنی آواز کو پست رکھتے ہیں (اور دبی آواز سے بولتے ہیں) وہی لوگ ہیں جن کے قلوب (= دل و دماغ) کو اللہ تعالیٰ نے (اپنے قانون ہدایت و تقویٰ کی رو سے) تقویٰ کیلئے جانچ لیا (اور منتخب کر لیا ہے)۔ ان کیلئے مغفرت اور اجر عظیم ہے، یعنی ان کی تمام سیآت کو محو اور ان کو ان سے تحفظ دیا جائے گا، نیز ان کیلئے بخشش اور عظیم الشان صلہ (یعنی دید و رضوان الٰہی) ہے۔
</item><item>(اے نبیؐ!) بیشک جو لوگ آپ کو حجروں کے باہر سے پکارتے ہیں، ان میں اکثر نا سمجھ ہیں (اور عقل سے کام نہیں لیتے)۔
</item><item>اور اگر وہ صبر کرتے یہاں تک کہ آپ خود ان کے پاس باہر آ جاتے تو یہ بات ان کیلئے موجب خیر و حسنہ ہوتی۔ (اگر کسی نے نادانی اور جلد بازی سے ایسا کیا اور توبہ کر لی تو) اللہ تعالیٰ بہت بخشش و درگزر کرنے… بے انتہا ترس کھانے اور رجوع برحمت کرنے والا ہے۔
</item><item>اے ایمان والو! اگر کوئی فاسق و بد کردار شخص تمہارے پاس کوئی خبر لائے تو (یقین کرنے سے قبل) تحقیق کر لیا کرو۔ کہیں (ایسا نہ ہو کہ اس کی بات پر بھروسہ کرکے) تم نادانی سے کسی گروہ کو نقصان پہنچا دو اور پھر تم کو اپنے کئے پر پچھتانا پڑے (اور پشیمانی ہو)۔
</item><item>اور خوب جان رکھو (یعنی یہ ذہن نشین رہے) کہ تم میں اللہ کا رسولؐ موجود ہے۔ اگر وہ اکثر امور میں تمہاری بات مان لے تو تم خود ہی مشکلات میں مبتلا ہو جائو۔ لیکن اللہ نے تمہارے قلوب میں ایمان کی۔ (ایسی) محبت ڈال دی ہے (کہ تم سرتسلیم خم کئے رہتے ہو) اور اس (ایمان) کو تمہارے دل و دماغ میں مزید (اور منور) کر دیا ہے اور کفر و فسق اور نافرمانی و سرکشی سے تم کو متنفر کر دیا ہے۔ یہی لوگ راست رو اور حق پر ہیں، یعنی عقلی اور عملی طور پر صراط مستقیم پر ہیں۔
</item><item>(اور ان کی یہ محبت، جذبہ ایمانی اور رشد و ہدایت) اللہ کا فضل اور اس کی عنایت کے باعث انعام ہے۔ بیشک اللہ علم کلی رکھنے والا… نہایت دانا و بینا اور اپنے امور نہایت دانشمندی سے سرانجام دینے والا ہے۔
</item><item>اور اگر مؤمنوں کے دو گروہ آپس میں لڑ پڑیں تو ان کے درمیان صلح کرا دو۔ پھر اگر ان میں سے ایک دوسرے پر زیادتی کرتا چلا جائے (تو تم خاموشی سے تماشا نہ دیکھو، بلکہ) تم سب (مل کر) اس سے جنگ کرو جو زیادتی کر رہا ہے، یہاں تک کہ وہ اللہ کے حکم کی طرف لوٹ آئے۔ پھر اگر وہ رجوع کرے (یعنی اس بات کو تسلیم کر لے کہ وہ اللہ اور اس کے رسولؐ کی اطاعت و فرماں برداری کرے گا) تو ان کے درمیان مساویانہ اور عادلانہ انداز میں صلح کرا دو اور انصاف کرو (بالفاظ دیگر، دونوں فریقوں کے حقوق کا برابر خیال رکھ کر صلح کرا دو اور منصفانہ رویہ اختیار کرو)۔ بیشک اللہ انصاف کرنے اور منصفانہ رویہ اختیار کرنے والوں سے محبت کرتا ہے۔
</item><item>بلاشبہ اہل ایمان ایک دوسرے کے بھائی ہیں، لہٰذا اپنے بھائیوں کے درمیان تعلقات و معاملات کو درست کرو اور اللہ کا تقویٰ اختیار کرو، (یعنی اس کے قرب و رضوان کی آرزو کرتے رہو اور اس کے قانون مجازات سے ڈرتے رہو) تاکہ تم1 پر مہربانی و نوازش کی جائے۔ حواشی -1 لعلکم کی نسبت اگر غیر اللہ کی طرف ہو تو اس میں ابہام و شک پایا جاتا ہے۔ بخلاف اس کے، اگر اس لفظ کی نسبت رب عزیز و قدیر کی طرف ہو تو اس میں ابہام و شک کی بجائے ایقان پایا جاتا ہے۔ اسی بناء پر اس کا درست ترجمہ ’’تاکہ‘‘ ہے۔
</item><item>مسلمانو! کوئی گروہ دوسرے گروہ کا مذاق نہ اڑائے، ہو سکتا ہے کہ وہ ان (مذاق اڑانے والوں) سے بہتر ہو اور نہ عورتیں دوسری عورتوں کا تمسخر اڑائیں، ہو سکتا ہے کہ وہ ان سے بہتر ہوں۔ ایک دوسرے پر طعن نہ کرو اور نہ ایک دوسرے کو برے نام سے پکارو۔ ایمان (لانے) کے بعد برا نام دنیا بری اور نادانی کی بات ہے۔ جو لوگ (اس بری روش سے) باز نہ آئیں تو وہی ظالم ہیں یعنی حقوق غصب کرنے اور حق تلفی کرنے والے ہیں)۔
</item><item>اے لوگو جو ایمان لائے ہو بہت شک (اور گمان) کرنے سے اجتناب کرو کہ بلاشبہ بعض بدگمانیاں) گناہ ہوتے ہیں۔ ایک دوسرے (کے عیوب) کی ٹوہ میں نہ رہو اور نہ تم میں سے کوئی دوسرے کی غیبت ہی کرے۔ کیا تم میں سے کوئی ایسا ہے جسے اپنے مردہ بھائی کا گوشت کھانا گوارا ہو؟ دیکھو (یقینا) تمہیں خود اس سے گھن آتی ہے۔ اللہ (کے قرب و رضوان) کی طلب و آرزو اور تقویٰ اختیار کرو۔ اللہ بار بار توبہ قبول کرنے والا… ترس کھانے اور بڑا رحم کرنے والا ہے۔
</item><item>اے لوگو! ہم نے تم (سب) کو ایک مرد اور ایک عورت سے پیدا کیا اور پھر ہم نے تمہاری قومیں اور قبیلے بنا دیئے تاکہ تم ایک دوسرے کو پہچانو۔ (لیکن کسی کو اعلیٰ طبقہ میں پیدا کرنا، ممتاز قبائل سے اس کا تعلق ہونا، اس کا مال و دولت، شکل و صورت اور وقار و وجاہت وغیرہ وغیرہ سب دنیا تک ہے) بے شک اللہ کے نزدیک تم میں سب سے زیادہ عزت و شرف والا وہ ہے جو تقویٰ اختیار کرے (یعنی جو اللہ کے قرب و رضوان کی طلب و آرزو کرے اور اس کے قانون مجازات Law of Retribution =، سے ڈرے)۔ یقینا اللہ علم کلی رکھنے والا… سب معلومات رکھنے والا اور باخبر ہے۔
</item><item>(اور یہ) بدوی اور گنوار لوگ کہتے ہیں کہ ہم ایمان لے آئے، آپ فرما دیجئے کہ تم ایمان نہیں لائے، بلکہ (یوں) کہو کہ ہم مطیع (Surrender) ہو گئے ہیں (اور ہم نے اسلام قبول کر لیا ہے)۔ اور (تم نے درحقیقت ابھی تک اسلام کو تسلیم بالیقین تو کیا ہی نہیں، اور) ابھی تک تمہارے قلوب یعنی دل و دماغ میں ایمان ہرگز داخل نہیں ہوا اور رچا بسا نہیں) اور اگر تم اللہ اور اس کے رسولؐ کی طاعت و فرماں برداری کرو گے (اور اللہ کے احکام و تعلیمات، قوانین و ہدایات اور اسوۂ حسنہؐ کے مطابق زندگی کرو گے) تو اللہ تمہارے اعمال (کے اجر) میں کوئی کمی نہ کرے گا۔ بیشک اللہ سیآت کو محو کرنے۔ ان سے تحفظ فرمانے اور بخشنے والا… بے انتہا ترس کھانے، درگزر کرنے اور رجوع برحمت کرنے والا ہے۔
</item><item>حقیقت میں مؤمن تو وہ لوگ ہیں جو اللہ اور اس کے رسولؐ (اعظم و آخر) پر ایمان لائے، پھر انہوں نے (ایمانیات یا قرآن کے معتقدات جلیلہ و محرکہ میں) قطعاً کوئی شک و شبہ نہ کیا اور اپنے مال و منال اور جسم و جان کے ساتھ اللہ کی راہ میں جہاد کیا۔ (واقعہ یہ ہے کہ) یہی لوگ سچے (اہل صدق) ہیں۔
</item><item>ان سے کہو: کیا تم اللہ کو اپنی دینداری جتلاتے ہو؟ یا اس کی خبر دیتے ہو؟ (اگر واقعی تمہارا ایمان کامل ہے اور تم سچے دیندار ہو تو اللہ اس سے بخوبی آگاہ ہے)۔ اللہ کو تو سب کچھ معلوم ہے جو کچھ آسمانوں اور زمین میں ہے اور اللہ (یقینا) ہر شے کا علم کلی رکھنے والا ہے۔
</item><item>(اے میرے پیغمبرؐ!) یہ لوگ آپ کو (اس کا) احسان جتاتے ہیں کہ وہ اسلام لے آئے ہیں۔ ان سے کہہ دیجئے کہ اپنے اسلام لانے کا مجھ پر احسان نہ رکھو، بلکہ اللہ تم پر احسان رکھتا ہے کہ اس نے تمہیں ایمان کی راہ دکھائی ہے، بشرطیکہ تم اس کی تصدیق کرنے والے ہو۔
</item><item>بیشک اللہ آسمانوں اور زمین کی غیبات 2 (Hidden things) کو (جو غیر مرئی اور اس کی مخلوقات سے مخفی ہیں) دیکھتا اور جانتا ہے اور جو کچھ تم کرتے ہو، اللہ کے علم و نظر میں ہے۔ حواشی -2 یاد رہے کہ اللہ تعالیٰ ’’غیب‘‘ کا لفظ غیر اللہ، خصوصاً انسان و جن اور ملائکہ کی نسبت سے استعمال کرتا ہے، کیونکہ ان کو غیب کا علم نہیں ہوتا، ورنہ وہ خود تو عالم و الغیب و الشھادہ ہے، اس سے کوئی شے بھی غیب یا مخفی و پوشیدہ نہیں، بلکہ ہر شے ظاہر و باہر ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ق۔ قرآن عظیم و ستودہ صفات کی قسم۔
</item><item>مگر ان (لوگوں) کو تعجب ہے کہ ان ہی میں سے (ان ہی کے خاندان اور نسل کا ایک شخص) ان کو اللہ تعالیٰ کے قانون مکافات عمل (Law of Retribution) سے متنبہ کرنے والا آیا ہے۔ چنانچہ یہ کافر کہتے ہیں کہ یہ بہت ہی عجیب اور انہونی بات ہے۔
</item><item>جب ہم مر جائیں گے اور خاک ہو جائیں گے، (تو دوبارہ زندہ کئے جائیںگے)؟ یہ تو بعید از عقل (یا بہت دور کی بات) ہے۔
</item><item>ہمیں خوب علم ہے کہ مٹی ان کے کن اجزاء کو کھا جاتی ہے اور ہمارے پاس تو (وہ) کتاب (اور نظام) بھی ہے جس میں سب کچھ (ذرہ ذرہ) محفوظ و رقم ہے۔
</item><item>درحقیقت انہوں نے (دین) حق کو، جب وہ ان کے پاس آ پہنچا، جھٹلایا (اور تکذیب کی اس لئے)، وہ اب سخت الجھن میں پڑے ہوئے ہیں۔ (یہ اس اضطراب میں پڑے ہوئے ہیں جو ہمیشہ حق اور اللہ کے نظام حیات کلی کو جھٹلانے سے پیدا ہوتا ہے۔)
</item><item>کیا وہ اپنے اوپر آسمان کو نہیں دیکھتے کہ ہم نے اسے کس طرح بنایا ہے اور کس طرح اسے زینت دی ہے؟ اور یہ کہ اس میں کہیں بھی کوئی عیب، نقص اور خلا نہیں۔
</item><item>اور (کیا وہ اپنے نیچے) زمین کی طرف نظر نہیں ڈالتے کہ ہم نے اسے کس طرح بچھایا ہے اور اس میں پہاڑ جمائے اور اس میں ہم نے کل خوشنما جوڑے اگا دیئے۔
</item><item>بصیرت افروز اور ہر اس بندے کیلئے ذکر و نصیحت ہے جو صدق دل سے ہماری طرف رجوع کرتا ہے۔
</item><item>اور ہم نے آسمان یا فضا (Space) سے مبارک یعنی نشوونما دینے والا پانی (زمین پر) اتارا، پھر اس کے ساتھ جنگلات۔ باغات (Forests - fruit orchards) اور فصلوں کے غلے۔
</item><item>نیز اونچے اونچے کھجوروں کے درخت، جن پر پھلوں سے لدے ہوئے خوشے تہ بہ تہ لگتے ہیں۔
</item><item>یہ (اناج اور پھل وغیرہ سب میرے کل) بندوں (یا انسانوں) کیلئے رزق یا روزی کا سامان ہے اور اس (پانی) سے ہم مردہ یعنی قوت نامیہ سے محروم زمین کو زندگی بخش دیتے ہیں اور جس طرح ہم مردہ زمین کو دوبارہ زندہ کرتے ہیں اور تم زمین سے درختوں اور فصلوں کو اگتے دیکھتے ہو)، اسی طرح (روز قیامت تم کو) نکلنا ہو گا (یعنی دوبارہ زندہ کئے جائو گے)۔
</item><item>ان (کفار مکہ) سے قبل، قوم نوحؑ اور اصحاب الرس اور ثمود بھی (اپنے رسولوںؑ کو) جھٹلا چکے ہیں۔
</item><item>اور عاد اور فرعون اور لوطؑ کے برادران قوم۔
</item><item>اور بن یعنی جنگل کے رہنے والے اور تبع 1 کی قوم نے بھی۔ (غرض) ان سب ہی نے (اپنے) رسولوںؑ کو جھٹلایا (اور ان کی تعلیمات ماننے سے انکار کرتے رہے،) تو (ہمارے قانون مجازات کے مطابق) ہمارا عذاب کا وعدہ (بھی) پورا ہو کر رہا (اور یہ سب قومیں تباہ و برباد ہوئیں)۔ حواشی -1 یمن کے بادشاہوں کا لقب، جیسے مصر کے بادشاہوں کا لقب فرعون تھا۔
</item><item>کیا پہلی بار (مخلوق کو) پیدا کرکے ہم تھک گئے ہیں (کہ دوسری بار ان کو پیدا نہ کر سکیں، نہیں!) بلکہ (بات یہ ہے کہ) از سر نو پیدا ہونے کے بارے میں (اللہ کی قدرت کے متعلق) یہ شک میں ہیں۔
</item><item> اور بے شک ہم ہی نے انسان کو (ارتقائی انداز میں) پیدا کیا ہے اور ہم جانتے ہیں اس کا نفسجو وسوسے پیدا کرتا رہتا ہے اور ہم اس کی رگ جاں سے بھی قریب تر ہیں۔
</item><item>چنانچہ انسان کے دائیں اور بائیں ساتھ رہنے والے کاتب اس کی ہر بات رقم کرتے رہتے ہیں۔
</item><item>اس کے منہ سے جو بات بھی نکلتی ہے ایک مستعد و نگہبان (فرشتہ) جو اس کے قریب ہی ہوتا ہے اسے (الوہی کمپیوٹر پر محفوظ کرنے کیلئے) ضبط تحریر میں لے آتا ہے۔
</item><item>اور (اسی طرح انسان کی زندگی گزر گئی اور حقائق کو منکشف کرنے کیلئے) موت کی بیہوشی طاری ہو گئی۔ یہی (وہ موت) ہے جس سے (اے غافل انسان!) تو گریزاں تھا۔
</item><item>پھر صور میں، (یعنی گل مردہ بنی نوع انسان کے صوری پیکروں میں) اپنے انفاخ سے انہیں دوبارہ زندہ کریں گے۔ یہی دن ہے جس کا تجھ سے وعدہ اور جس سے تجھے متنبہ کیا جاتا ہے (This is the threatened day)۔
</item><item>اور ہر شخص (روز قیامت اللہ کے حضور اس طرح) آئے گا کہ ایک (فرشتہ) اس کو ہانک کر لانے والا ہو گا اور ایک (اس کے اعمال کی) گواہی دینے والا۔
</item><item>اس سے پہلے تو اس سے بے خبر و بے فکر تھا۔ اب ہم نے تجھ پر سے (یعنی تیری آنکھوں سے وہ) پردہ ہٹا دیا جو پڑا ہوا تھا، سو آج تیری نگاہ بڑی تیز ہے! (تجھ کو وہ سب کچھ نظر آ رہا ہے جس سے تو منکر رہا!)۔
</item><item>اور اس کا ساتھی (یعنی وہ فرشتہ جو اس کی زندگی میں اس کے ساتھ اور ہانک کر لایا تھا) کہے گا: یہ جو میری سپردگی میں تھا حاضر ہے (مع اعمالنامے کے جو میرے پاس تیار ہے)۔
</item><item>(حکم دیا جائے گا) ہر ناشکر گزار (Ingrate) دشمن حق (اور عناد رکھنے والے سرکش) کو جہنم میں پھینک دو۔
</item><item>جو عدل و احسان کے کاموں اور مال میں بخل کرنے والا 2، حدود شکن اور شک کرنے والا ہے۔ حواشی -2قرآن مجید نے اپنے اعجاز بیان سے ’’بخل‘‘ کی اصطلاح کے معنی ’’مناع للخیر‘ کے بتائے ہیں، یعنی اللہ کی راہ میں اس کے بندوں کی فلاح و بہبود کیلئے خرچ کرنے سے ہاتھ روکنے والا۔
</item><item>جس نے اللہ کے ساتھ اور بھی معبود بنا رکھے تھے، پس اسے سخت عذاب میں پھینک دو۔
</item><item>اس کا رفیق 3 (شیطان) کہے گا کہ اے ہمارے رب! میں نے اسے سرکش نہیں بنایا تھا، بلکہ یہ خود ہی بہک اور بھٹک کر راہ راست سے دور نکل گیا تھا۔ حواشی -3 ہر فرد بشر کے دو پیدائشی قرین ہوتے ہیں: ایک فرشتہ اور دوسرا شیطان۔
</item><item>(جواب میں اللہ تعالیٰ) فرمائے گا: میرے حضور مت جھگڑو، اور میں تم کو (دنیا میں) پہلے ہی (اپنے رسولوںؑ کے ذریعے) عذاب سے ڈرا اور انجام بد سے خبر دار کر چکا تھا۔
</item><item>میرے ہاں سے جو حکم یا بات آئے وہ بدلا نہیں کرتی4(کہ اسے ثبات و دوام مستلزم ہوتا ہے) اور میں اپنے بندوں پر ظلم کروں، ہو نہیں سکتا (کیونکہ میں تو اپنے بندوں کا رب رحمن یا رب عاشق ہوں)۔ حواشی -4 اس میں یہ اصل مضمر ہے کہ اللہ تعالیٰ کا ہر حکم اٹل ہے، وہ لازمی (Compulsory) ہوتا ہے، اختیاری (Optional) نہیں، نیز نہ اسے بدلنے کا کوئی مجاز ہی ہے۔
</item><item>اس روز ہم جہنم سے پوچھیں گے: کیا تو بھر گئی ہے؟ (جہنم اس دن شدت غیظ سے اور بھی مجرم طلب کرے گی) اور وہ جواب میں کہے گی: کیا کچھ اور بھی ہے؟
</item><item>اور جنت متقی لوگوں یا اہل آرزو و خشیت کے قریب لے آئی جائے گی، کچھ بھی دور نہ ہو گی۔
</item><item>(ندا آئے گی:) یہ ہے وہ جنت قرۃ العین) جس کا تم سے وعدہ کیا جاتا تھا، ہر اس شخص کیلئے جو (اللہ کی طرف) بہت زیادہ رجوع کرنے والا اور (اپنے نفس کی) حفاظت کرنے والا تھا
</item><item>جو (رب) رحمن (اور اس کے قانون مجازات) سے بن دیکھے ڈرتا تھا اور گرویدہ (اور اللہ تعالیٰ کی طرف رجوع کرنے والے) دل و دماغ کے ساتھ آیا تھا۔
</item><item>ارشاد ہو گا: اس (جنت) میں سلامتی کے ساتھ داخل ہو جائو، وہ دن حیات جاوداں کا دن ہو گا۔
</item><item>اس میں ان کیلئے وہ سب کچھ ہو گا جو وہ چاہیں گے اور ہمارے پاس (ان کی اشیائے خواہش سے) کہیں زیادہ (نعمتیں) ہیں (یہ جنت بھی ہماری قدرت کاملہ کی انتہا نہیں، نمونہ ہے)۔
</item><item>اور ہم ان سے پہلے بہت سی قوموں کو ہلاک کر چکے ہیں، جو ان سے بہت زیادہ طاقتور (اور قوت میں کہیں بڑھ کر) تھیں (Were mightier than these in prowess) اور دنیا کے ملکوں کو انہوں نے چھان مارا تھا۔ پھر کیا وہ کوئی جائے پناہ(Place of refuge) پا سکے؟ (نہیں!)۔
</item><item>(اس تاریخی عمل میں) یقینا اس شخص کیلئے یاد دہانی (و عبرت) ہے (جو عقل سلیم) اور دل آگاہ رکھتا ہے اور توجہ سے بات سنتا ہے۔
</item><item>اور ہم نے افلاک اور زمین Heavens and earth یعنی کل کائنات) کو، نیز جو بھی ان کے درمیان ہے، (یقینا غایتاتی و افادی اور جمالیاتی و پائیدار اقدار کے ساتھ درجہ بدرجہ)چھے ادوار (Stages or periods) میں پیدا کیا ہے اور ہمیں کوئی تکان نہیں ہوئی۔
</item><item>لہٰذا (اے نبیؐ!) یہ لوگ جو (رنج دہ) باتیں کرتے ہیں، انہیں برداشت کرو اور سورج نکلنے سے پہلے اور ان کے غروب ہونے سے پہلے اپنے پرودگار کی، تعریف و تشکر کے ساتھ، تقدیس و تنزیہ کرتے رہو۔
</item><item>اور رات کے وقت بھی اس کی تسبیح کرو اور سجدوں کے بعد بھی اس (اللہ) کی تنزیہ (اور اس کی تقدیس) کرتے رہو۔
</item><item>اور (ندائے حق کو سننے والے مخاطب!) غور سے سنو اور اس دن سے ہوشیار رہو) جس دن پکارنے والا قریب ہی سے پکارے گا۔
</item><item>جس روز سب لوگ آوازہ حشر کو ٹھیک ٹھیک سن رہے ہوں گے، وہ (قبروں یا جہاں بھی وہ ہوں گے، وہاں سے) نکلنے کا دن ہو گا۔
</item><item>بلاشبہ ہم ہی (اپنے قانون تدبیری کے مطابق) زندہ رکھتے اور موت دیتے ہیں اور ہماری ہی طرف ہے بازگشت (تمہاری)! (بالفاظ دیگر، انسان کے سفر زندگی کی منزل آخر جہان الحیوان ہے جہاں اسے اپنے رب رحمن کی دید و حضوری اور ہم نظری و ہمکلامی کی نعمت عظمیٰ حاصل ہو گی)۔
</item><item>(یہ وہ دن ہو گا) جس روز زمین ان پر پھٹ جائے گی اور وہ سب دوڑتے ہوئے نکل پڑیں گے (یعنی مردے خود محشر کی طرف بھاگیں گے اور) یہ (پھر سے سب کو) جمع کرنا ہمارے لئے آسان ہے۔
</item><item>(اے رسولؐ!) ہم خوب جانتے ہیں جو یہ باتیں بنا رہے ہیں اور آپ ان پر زبردستی کرنے والے نہیں ہیں (بلکہ آپ تو سراپا رحمت ہیں)۔ پس آپ (اپنی کوششیں جاری رکھیں اور) قرآن سے ہر اس شخص کو نصیحت و موعظمت کرتے رہیں جو میرے عذاب کی وعید (اور قانون مجازات) سے خوف رکھتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے ان ہوائوں کی جو (گرد اور بخرات کو) اڑانے والی 1 ہیں۔ حواشی -1 ذاریت ابکھرنے والی۔ پس اس سے مراد دانہ کو بکھیرنے والی ہوائیں، اولاد کو بکھیرنے والی عورتیں، یا اللہ کی رحمت نشر کرنے والی ہوائیں یا دشمن کو منتشر کرنے والے موجود ہیں۔
</item><item>پھر پانی سے لدے ہوئے بادل اٹھانے والی ہیں۔
</item><item>پھر سبک رفتاری سے یا خراماں خراماں چلنے والی ہیں۔
</item><item>پھر امر (ربی، یعنی بارش کے بڑے کام) کو تقسیم کرنے والی ہیں۔
</item><item>بلاشبہ (جنت و جہنم سے متعلق) جو وعدہ تم سے کیا جاتا ہے، وہ سچا ہے۔
</item><item>اور اعمال کا محاسبہ ہو کر رہے گا، جزا و سزا مل کر رہے گی۔
</item><item>قسم ہے متفرق شکلوں والے آسمان کی (جس میں راستے ہیں)۔
</item><item>آخرت کے بارے میں) تمہارے قول مختلف ہیں۔
</item><item>اس سے وہی برگشتہ ہوتا ہے جو حق سے صرف نظر کئے ہوئے ہے۔
</item><item>محض اٹکلیں (Conjecteres) دوڑانے والے مارے گئے۔
</item><item>جو غفلت و جہالت میں غرق، حقیقت سے بے خبر ہیں۔
</item><item>پوچھتے ہیں: روز حساب و جزا آخر کب آئے گا؟
</item><item>جس روز (ان کو آگ عذاب دیا جائے گا) اور وہ آگ میں دہکائے جائیں گے۔
</item><item>(پھر ان سے کہا جائے گا:) اپنی شر انگیزیوں کا مزہ چکھو، یعنی عذاب کا، یہ وہی چیز ہے، جس کیلئے تم جلدی مچاتے تھے۔
</item><item>البتہ اہل آرزو (=متقی) اس روز باغوں او رچشموں میں ہوں گے۔
</item><item>جو کچھ ان کے رب نے انہیں دے رکھا ہو گا، وہ اسے (مسرت و اشتیاق سے) لے رہے ہوں؟ وہ اس سے پہلے احسان کرنے والے تھے۔
</item><item>وہ (ذکر الٰہی اور عبادت میں مشغولیت کی وجہ سے) راتوں کو کم سوتے تھے۔
</item><item>اور پھر آخر شب استغفار بھی کرتے تھے۔
</item><item>اور ان کے مال و منال (wealth and possessions) میں ان اہل احتیاج کا حق یا حصہ (Right or due share) ہے، جو اس کا مطالبہ کرتے ہیں یا جن کو مطالبہ کرنے سے باز رکھا جاتا ہے (جیسے فرعونوں، ہامانوں، وڈیروں، جاگیرداروں، زمینداروں، نوابوں وغیرہ وغیرہ کی حکومتوں میں ہوتا ہے)۔
</item><item>اور اہل یقین کیلئے زمین میں (معرفت حق کی) اعجازی نشانیاں (Portents) ہیں۔
</item><item>اور تمہارے نفسوں (وجود) میں (معرفت حق کی اعجازی نشانیاں ہیں)۔ پس پھر تم کیوں مشاہدہ و غور نہیں کرتے؟
</item><item>اور تمہارا رزق (Providence) اور جس چیز کا تم سے وعدہ کیا 2 جاتا ہے، آسمان میں ہیں۔ حواشی -2 آسمان سے مراد عالم بالا ہے۔ رزق سے مراد ہر عطائے جاریہ ہے جو زندگی کرنے کیلئے دنیا میں انسان کو دیا جاتا ہے۔ جس چیز کا وعدہ کیا جا رہا ہے اس سے مراد آخرت، یعنی قیامت، نشانۃ ثانیہ، حساب و جزا اور جہنم و جنت ہیں، جس کے رونما ہونے کا وعدہ تمام کتب آسمانی میں کیا گیا ہے۔ یہ تمام فیصلے عالم بالامیں اللہ، علیم و حکیم اور عزی و قدیر ہی کے احکامات و قوانین کے مطابق ہوتے ہیں۔
</item><item>پس قسم ہے آسمانوں اور زمین کے پروردگار و آقا کی کہ بے شک یہ حق (=حقیقت) ہے۔ جیسے تمہارا کلام کرنا۔
</item><item>(اے رسولؐ!) کیا آپ کے پاس ابراہیمؑ کے معزز و مکرم مہانوں کی روا داد پہنچی ہے؟
</item><item>جب وہ (فرشتے) ان کے پاس آئے تو انہوں نے کہا سلام (ہو تم پر)۔ (حضرت ابراہیمؑ نے جواب میں) فرمایا: (تم پر بھی) سلام (ہو) (اور خیال کیا کہ یہ) نا آشنا اور اجنبی لوگ ہیں۔
</item><item>پھر آپ چپکے سے اپنے گھر والوں کے پاس گئے اور (مہمانوں کیلئے) ایک (بھنا ہوا) موٹا تازہ بچھڑا لائے۔
</item><item>(ان کے کھانے کیلئے) بچھڑے کو ان کے سامنے چن دیا (Placed or set before them) (لیکن جب انہوں نے نہ کھایا تو)، پوچھا کہ آپ کھاتے کیوں نہیں؟
</item><item>پھر ان (کے نہ کھانے) سے دل میں ایک طرف کا خوف محسوس کیا۔ (فرشتے سمجھ گئے) بولے: آپ خوف نہ کریں (ہم اللہ کے بھیجے ہوئے فرشتے ہیں) اور انہوں نے (ابراہیمؑ کو) ایک ذی علم 3 بیٹے کی بشارت دی (جو ایک طرف اللہ کا پیغام تھا، تو دوسری طرف ان کی ملکوتیت کا ثبوت)۔ حواشی -3 سورۂ ھود میں تصریح ہے کہ یہ حضرت اسحاقؑ کی پیدائش کا مژدہ تھا۔
</item><item>یہ سن کر ان کی بیوی بولتی ہوئی (سامنے) آئیں، پھر اپنا ماتھا پیٹا اور کہنے لگیں (کہ ایک تو میں) بڑھیا 4 (دوسرے) بانجھ (اولاد کا کیا سوال؟)۔ حواشی -4 بائبل کا بیان ہے کہ اس وقت حضرت ابراہیمؑ کی عمر سو سال اور حضرت سارہؑ کی عمر 90 سال تھی (پیدائش 17:18)
</item><item> (فرشتوں نے) کہا: (اے خاتون!) آپ کے پروردگار و خالق کے حکم سے ایسا ہو گا! بیشک وہ بے انتہا دانشمند اور اپنے امور نہایت دانشمندی سے سر انجام دینے والا۔ علم کلی رکھنے والا ہے۔
</item><item>(حضرت ابراہیمؑ نے) کہا: اے اللہ کے فرشتو! تمہیں کیا مہم درپیش ہے؟ (کیا مقصد ہے اور کس اہم کام سے آئے ہو؟)۔
</item><item>انہوں نے کہا: ہم ایک مجرم قوم کی طرف بھیجے گئے ہیں۔
</item><item>تاکہ ہم ان پر پکی ہوئی مٹی کے پتھر یعنی کھنگر برسائیں۔
</item><item>(ایسے پتھر) جو آپ کے پروردگار و آقا کی طرف سے نشان زدہ ہیں (اور) حد سے گزر جانے والے لوگوں کیلئے (ہیں)۔
</item><item>چنانچہ (پتھر برسنے سے پہلے) ہم نے وہاں سے (لوطؑ کی بستی کے) تمام مؤمنوں کو نکال لیا۔
</item><item>لیکن ہم نے وہاں ایک کے سوا مسلمانوں کا کوئی گھر نہ پایا (چنانچہ اپنے قانون مجازات کے مطابق اس گھر کے علاوہ سب گھر تباہ کر دیئے)۔
</item><item>اور ہم نے اس (سرزمین) میں ان لوگوں کیلئے جو المناک عذاب، یعنی خوف و خطر، غم و اندوہ، محکومی و غلامی، ذلت و مسکنت، شکست و خانہ براندازی اور جلاوطنی وغیرہ وغیرہ کے آتش بداماں کرب و درد سے ڈرتے ہیں، ایک نشان عبرت چھوڑا۔
</item><item>اور (اسی طرح) موسیٰؑ کے قصے میں بھی (ایک نشان عبرت ہے) جب ہم نے ان کو فرعون کی طرف ایک واضح دلیل (معجزہ) دے کر بھیجا۔
</item><item>تو اس نے اپنی قوت کے گھمنڈ میں منہ موڑ لیا (اور سر تابی کی) اور کہنے لگا کہ یہ تو جادوگر ہے یا دیوانہ۔
</item><item>سو ہم نے اس کو مع اس کے لشکروں کے (اپنے قانون مجازات کے مطابق) پکڑ لیا، پھر ان کو دریا میں پھینک دیا اور وہ ملامت زدہ (Reprobate) تھا۔
</item><item>اور (تمہارے لئے نشان عبرت ہے قوم) عاد کے واقعہ میں، جب ہم نے ان پر (خیر و برکت سے خالی) تباہ کرنے والی آندھی جلائی (جو ان کی ہلاکت کا باعث بنی)۔
</item><item>(یہ ایسی آندھی تھی کہ) جس چیز پر سے گزرتی، اسے ریزہ ریزہ کئے بغیر نہ چھوڑتی۔
</item><item>اور قوم ثمود کے واقعہ میں بھی (تمہارے لئے نشان عبرت (Protent) ہے، جب ان سے کہا گیا کہ ایک وقت مقررہ تک (زمین کے) سامان زیست سے لطف اندوز ہو لو (اگر تم راہ ہدایت پر نہ آئے تو ہلاک ہو جائو گے)۔
</item><item>لیکن انہوں نے اپنے پروردگار و آقا کے حکم سے سرکشی کی۔ آخرکار ان کے دیکھتے دیکھتے (ہمارے قانون تعجیل = Law of Swift Reckoning، کے مطابق) ایک اچانک ٹوٹ پڑنے والے اور گرجتے عذاب نے ان کو آ لیا۔
</item><item>پھر ان میں نہ اٹھنے کی سکت تھی اور نہ وہ اپنا بچائو ہی کر سکتے تھے۔
</item><item>اور پہلے (یہی کچھ حال) قوم نوحؑ (کے ساتھ ہوا) کیونکہ وہ فاسق (اور بدکار) لوگ (Licentious folk) تھے۔
</item><item>اور ہم نے آسمان کو اپنے دست قدرت سے بنایا اور بے شک ہم ہی صاحب قدرت ہیں (کہ کائنات کو وسیع تر کرتے جاتے ہیں)۔
</item><item>اور زمین کو (السماء سے جدا کرکے) ہم ہی نے تمہاری سکونت گاہ (Resting place) بنایا، پھر ہم کیا ہی احسن و اکمل تیار کرنے والے اور بچھانے والے ہیں!
</item><item>اور ہم نے ہر چیز کے جوڑے پیدا کئے، (یعنی ہر شے کا جوڑا بنایا جو مثبت اور منفی قوتوں کا حامل ہے)، تاکہ تم (سلسلہ تخلیق پر غور کرو اور) نصیحت پکڑو۔
</item><item>(رسولؐ اللہ نے ارشاد فرمایا) پس دوڑو اللہ کی طرف (اور اسے مقصد حیات بنائو)۔ میں اس کی طرف سے تمہارے لئے (قانون مکافات عمل سے) واضح طور پر متنبہ کرنے والا ہوں۔
</item><item>اور (میری دعوت توحید یہ ہے کہ) اللہ کے ساتھ کوئی دوسرا معبود و محبوب، مطلوب و مقصود اور حاکم و مطاع نہ بنائو۔ بے شک میں (اللہ کا رسولؐ ہوں اور) اس کی طرف سے تمہارے لئے (اعمال سوء کے قبیح نتائج سے) غیر مبہم طور پر خبردار کرنے والا ہوں۔
</item><item>اسی طرح ان سے پہلے کی قوموں کے پاس بھی کوئی رسولؑ ایسا نہیں آیا (کہ جس کی تکذیب نہ کی گئی ہو اور) جسے انہوں نے جادوگر یا دیوانہ نہ کہا ہو۔
</item><item>کیا انہوں نے (ایسا کرنے کی) ایک دوسرے کو وصیت کر رکھی ہے، بلکہ یہ سب سرکش لوگ ہیں۔
</item><item>لہٰذا (اے نبیؐ!) آپ ان سے اپنا رخ موڑ لیں (اور ان کی طرف التفات نہ کریں)، کیونکہ آپ پر (ان کے ایمان نہ لانے کے باعث) کوئی ملامت نہیں!
</item><item>البتہ لوگوں کو نصیحت کرتے اور سمجھاتے رہئے، کیونکہ نصیحت مؤمنوں کو فائدہ پہنچاتی ہے۔
</item><item>اور میں نے جن و انس کو محض اس لئے پیدا کیا ہے کہ وہ میری عبادت (پرستش و بندگی اور طاعت و فرماں برداری) کریں (اور میرے ہی احکام و تعلیمات اور قوانین و ہدایات کے مطابق زندگی کریں)۔
</item><item>میں ان سے کوئی رزق نہیں چاہتا (اور نہ چڑھاوے) اور نہ یہ چاہتا ہوں کہ وہ میرے لئے خور و نوش کا سامان مہیا کریں۔
</item><item>(یاد رکھو!) بے شک (سب کو) رزق دینے والا اللہ ہی ہے۔ جو بڑی قوت و سطوت کا مالک (The Lord of Unbreakable might) ہے۔
</item><item>اور بلاشبہ ان لوگوں کیلئے جنہوں نے ظلم کیا، ویسا ہی عذاب تیار ہے جیسا عذاب ان کے ساتھیوں کو مل چکا ہے۔ سو یہ مجھ سے جلدی نہ مچائیں (کیونکہ عذاب تو اپنے وقت پر ہی آئے گا)۔
</item><item>پس منکرین حق یعنی کافروں کیلئے تباہی و بربادی ہے اس دن (کے عذاب) سے، جس کا ان سے وعدہ کیا اور خوف دلایا جا چکا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے (کوہ) طور کی (جہاں حضرت موسیٰؑ کو رسالت کا ارشاد الٰہی ملا اور انہیں شرف ہمکلامی سے نوازا گیا)۔
</item><item>ور (قسم ہے) نوشتۂ الٰہی (Divine Record) کی۔
</item><item>(جو) کشادہ اور کھلے اوراق میں 1(ہے)۔ حواشی -1 مفسرین نے اس سے لوح محفوظ، قرآن حکیم، کتب سماویہ اور اعمالنامہ کے احتمالات کا ذکر کیا ہے۔
</item><item>اور (قسم ہے) آباد گھر، یعنی خانہ کعبہ کی۔
</item><item>اور (قسم ہے) اونچی چھت، یعنی آسمان کی۔
</item><item>اور (قسم ہے) موجزن سمندر کی۔
</item><item>بیشک تیرے پروردگار و آقا کا عذاب (قوانین مجازات کے مطابق) ضرور واقع ہو کر رہے گا۔
</item><item>اسے کوئی روکنے والا نہیں ہے۔
</item><item>(یہ اس روز ہو گا) جس روز آسمان بری طرح لرز رہا ہو گا۔
</item><item>اور پہاڑ (اپنی جگہ چھوڑ کر روئی کے گالوں کی طرح ادھر ادھر) اڑنے لگیں گے۔
</item><item>پس تباہی و بربادی ہے اس روز جھٹلانے والوں کیلئے۔
</item><item>جو تفنن طبع کیلئے حجت بازیوں میں شغل فرما رہے ہیں۔
</item><item>جس روز انہیں دھکے مار مار کر جہنم کی طرف ہانکا جائے گا، (اس وقت ان سے کہا جائے گا)۔
</item><item>یہ وہی (دوزخ کی) آگ ہے، جسے تم جھٹلایا کرتے تھے۔
</item><item>تو کیا یہ جادو ہے یا تمہیں کچھ سوجھ نہیں رہا؟
</item><item>داخل ہو جائو اس میں، پھر صبر و شکیب کرو نہ یا کرو، تمہارے لئے برابر ہے، یعنی عذاب النار میں تمہارے صبر کرنے یا نہ کرنے سے کوئی فرق نہیں پڑے گا۔ (ہمارے قانون مکافات عمل کے مطابق) ویسا ہی بدلہ دیا جا رہا ہے جیسے تم عمل کرتے رہے تھے۔
</item><item>یقینا اہل آرزو و خشیت (=متقی) باغبوں اور نعمتوں میں ہوں گے۔
</item><item>ان چیزوں سے جمالیاتی حظ (Aesthetic pleasure) اٹھا رہے ہوں گے، جو ان کا رب انہیں دے گا۔ نیز اس پر بھی خوش ہوں گے کہ ان کے رب نے (اپنے قانون رحمت = Law of Mercy کے مطابق) انہیں دوزخ کے عذاب سے بچا لیا۔
</item><item>(یہ رب رحمن کی رحمت بے انتہا ہو گی اور ان کو دعوت دی جائے گی کہ) کھائو اور پیو مزے سے، اپنے ان (حسین و صالح) اعمال کے بدلے جو تم (دنیا میں) کرتے رہے تھے۔
</item><item>(ان کی شان یہ ہو گی کہ) وہ آمنے سامنے سجائے ہوئے تختوں پر تکیہ لگائے رونق افروز ہوں گے اور ہم انہیں بڑی اور خوبصورت آنکھوں والی (سفید فارم) حوروں سے بیاہ دیں گے۔
</item><item>اور جو لوگ ایمان لائے، ان کی اولاد، جو (ایمان کی راہ میں) ن کے نقش قدم پر چلی ان کو بھی ہم (جنت میں) ان کے ساتھ ملا دیں گے اور (اپنے قانون معدلت کے مطابق) ان کے اعمال (کی جزا) میں ہم ذرہ بھر کمی نہیں کریں گے۔ ہر شخص (حسنات و سیآت میں سے) جو کماتا ہے (ہمارے قانون مکافات عمل کے مطابق) اس کے نتائج بھگتنے پر مجبور و بے بس ہے اور اس کے بدلے میں رہن ہے۔
</item><item>ہم انہیں (اپنے قانون انعام و فضل کے مطابق) طرح طرح کے پھلوں اور گوشت میں سے جو وہ چاہیں گے، انہیں مسلسل دیتے رہیں گے۔
</item><item>وہ ایک دوسرے سے جام شراب لپک لپک کر لے رہے ہوں گے، جس میں نہ یا وہ گوئی ہو گی نہ بدخلقی۔
</item><item>ان کی خدمت کیلئے لڑکے اردگرد گھوم رہے ہوں گے، گویا وہ غلافوں سے مزین گوہر ہوں۔
</item><item>اور وہ متوجہ ہو کر ایک دوسرے سے (دنیا میں گزرے ہوئے حالات) پوچھیں گے۔
</item><item>وہ کہیں گے کہ ہم پہلے اپنے گھر والوں میں (اللہ سے) ڈرتے ہوئے زندگی کرتے تھے۔
</item><item>انجام کار، اللہ نے ہم پر احسان کیا اور ہمیں جھلسانے والے عذاب سے بچا لیا۔
</item><item>بے شک ہم پہلے بھی (دنیا میں) اسی سے دعائیں مانگتے تھے۔ وہ بلاشبہ بڑا ہی محسن… رحیم ہے۔
</item><item>پس (اے رسولؐ!) تم نصیحت (اور میرے احکام و تعلیمات کی تشہیر جمیل) کئے جائو، اپنے رب کے فضل سے نہ تم کاہن ہو اور نہ دیوانے۔
</item><item>کیا یہ لوگ کہتے ہیں کہ یہ شاعر ہے اور ہم اس کے حق میں حوادث زمانہ (Vicissitudes) کا انتظار کر رہے ہیں؟
</item><item>(اے رسولؐ!) ان سے کہہ دیں کہ اچھا! انتظار کرو، میں بھی تمہارے ساتھ انتظار کرنے والوں میں سے ہوں (کہ کس کا انجام کیسا ہوتا ہے)۔
</item><item>کیا ان کی عقلیں انہیں ایسی (بے ہودہ) باتیں کرنے کیلئے کہتی ہیں؟ بلکہ وہ سب سرکش لوگ ہیں۔
</item><item>کیا یہ کہتے ہیں کہ اس شخص (یعنی رسولؐ) نے خود قرآن گھڑ لیا ہے؟ اصل یہ ہے کہ وہ ایمان لانا ہی نہیں چاہتے۔
</item><item>تو اگر یہ اپنی بات میں سچے ہیں تو اس شان کا کوئی کلام بنا لائیں۔
</item><item>کیا یہ بغیر کسی خالق کے خود بخود پیدا ہو گئے ہیں یا انہوں نے (اپنے آپ کو) خود پیدا کیا ہے؟
</item><item>کیا انہوں نے آسمانوں اور زمین کو پیدا کیا ہے؟ اصل بات یہ ہے کہ یہ یقین نہیں رکھتے۔
</item><item>کیا تیرے پروردگار و آقا اور حاکم کے خزانے ان کے قبضے میں ہیں یا ان پر انہی کا حکم چلتا ہے؟
</item><item>کیا ان کے پاس کوئی سیڑھی ہے جس پر چڑھ کر یہ (عالم بالا کی) کچھ باتیں سن آتے ہیں؟ (جس کی وجہ سے ان کو کسی پیغمبر کے اتباع کی کوئی ضرورت نہیں؟ اگر ایسا ہے) پھر جو کوئی ان میں سے کچھ سن آتاہے، تو وہ کوئی صریح سند یا دلیل لائے (جس کا انکار نہ کیا جا سکے اور قرآن جیسا ایک جملہ ہی سنا دے!)۔
</item><item>(ان سے پوچھئے) کیا اللہ کیلئے تو بیٹیاں اور تمہارے لئے بیٹے ہیں؟
</item><item>(اے رسولؐ!) کیا آپ ان سے (اپنی تبلیغ کے صلے میں) کوئی معاوضہ طلب کرتے ہیں کہ وہ اس تاوان کے بوجھ تلے دبے جا رہے ہیں؟
</item><item>کیا ان کے پاس غیب (کے حقائق) کا علم ہے، جسے وہ لکھ رہے ہیں (اور اب اس میں کسی قسم کی غلطی کا کوئی امکان نہیں)؟
</item><item>یا وہ (اللہ اور اس کے رسولؐ سے) کوئی چال چلنا چاہتے ہیں؟ تو کفار اپنی چالوں کی دام میں خود ہی پھنسیں گے۔
</item><item>کیا ان کا اللہ کے سوا کوئی اور معبود و محبوب، مطلوب و مقصود اور حاکم و مطاع ہے؟ اللہ اس شرک سے پاک ہے جو یہ کرتے ہیں۔
</item><item>اور (ان کی جہالت کا تو یہ عالم ہے کہ) اگر یہ آسمان سے کوئی ٹکڑا گرتا ہوا دیکھیں تو یہی کہیں کہ یہ گھنا اور گہرا بادل ہے (جو ہم پر برسنے کو ہے)۔
</item><item>پس آپ ان کو (ان کے حال پر) چھوڑ دیجئے، یہاں تک کہ وہ اپنے اس روز کو دیکھ لیں جب ان پر (کڑکتی) بجلی گرے گی (اور ان کے ہوش اڑ جائیں گے)۔
</item><item> جس روز ان کی چالیں ان کے ذرا بھی کام نہ آئیں گے اور نہ ان کو (کہیں سے عذاب سے بچانے کیلئے) مدد پہنچے گی۔
</item><item> اور بیشک ان ظالموں کیلئے اس (آفت دنیا) کے علاوہ ایک اور عذاب بھی ہے، لیکن ان میں سے اکثر اس بات کو نہیں جانتے (اور نہ مانتے) ہیں۔
</item><item>اور ان کی گستاخانہ باتوں اور دل آزادانہ رویہ سے آپ غمگین نہ ہوں اور) آپ (اے نبیؐ!) انہیں برداشت کریں اور اپنے پروردگار و آقا کے فیصلے (اور حکم) کا انتظار کریں۔ آپؐ یقینا ہماری2 نگاہ یعنی حفاظت میں ہیں اور آپ اپنے پروردگار کی تعریف و ثنا اور تشکر کے ساتھ تسبیح (و تقدیس اور تنزیہ) کر لے رہیں (خصوصاً) جب آپ (صلوٰۃ کیلئے) کھڑے ہوں۔ حواشی -2 اللہ جل شانہ، اپنے لئے جمع متکلم کا صیغہ اس وقت لاتا ہے جب اسے اپنی بے پناہ قوت یا قدرت، صولت و جلالت اور قہاری و جباری کا اظہار کرنا مقصود ہوتا ہے۔
</item><item>اور کچھ رات میں بھی اس (اللہ) کی تعریف و ثنا کے ساتھ تقدیس و تنزیہ کیا کیجئے اور ستاروں کے پلٹنے کے وقت بھی۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے تارے کی جب وہ ڈوبنے لگے۔
</item><item>تمہارے رفیق نے نہ تو راہ راست گم کی ہے اور نہ اس سے بھٹک گیا ہے۔
</item><item>نیز وہ تو اپنی خواہش نفس سے بولتا تک نہیں۔
</item><item>اس کا کلام تو فقط وہی ہے جو اس پر وحی کیا جاتا ہے۔
</item><item>ان کو (قرآن مجید) عظیم صلاحیتیں اور توانائیاں رکھنے والے نے سکھایا۔
</item><item>جو صاحب حکمت ہے، پھر وہ اپنی اصل صورت پر آ کھڑا ہوا۔
</item><item>وہ سامنے آ کھڑا ہوا جبکہ وہ بالائی افق پر تھا۔
</item><item>پھر وہ قریب ہوا (Then he drew near) اور آگے بڑھا۔
</item><item>یہاں تک کہ دو کمانوں کے برابر یا اس سے کچھ کم فاصلہ رہ گیا۔
</item><item>تب اس نے اللہ کے بندے کو وحی پہنچائی جو وحی بھی اسے پہنچانا تھی۔
</item><item>نظر نے جو کچھ دیکھا، دل1 و دماغ نے اس کی تکذیب نہیں کی، یعنی آپؐ نے جو مشاہدہ کیا، اسے قلب نے جھوٹ نہ جانا، بلکہ اس کی تصدیق کی۔
</item><item>تو کیا جو کچھ وہؐ دیکھتے ہیں، تمام اس کے بارے میں شک کرتےہوئے انؐ سے بحث و نزاع کرتے ہو (یا کرو گے)؟
</item><item>اور بلاشبہ ایک مرتبہ اور انہوںؐ نے اسے اترتے دیکھا۔
</item><item>سدرۃ المنتھیٰ کے پاس۔
</item><item>(یہ وہ مقام ہے) جس کے پاس جنت ماویٰ ہے۔
</item><item>جب سدرۃ پر چھا رہا تھا جو کچھ چھا رہا تھا۔
</item><item>آپؐ کی نگاہ نہ تو (اپنے ہدف اور اصل مرکز سے) ایک طرف ہی ہوئی اور نہ اس نے حد سے تجاوز کیا۔
</item><item>یقینا اسؐ نے اپنے پروردگار کی بڑی بڑی اور (اعجازی) نشانیوں کو دیکھا۔
</item><item>تو کیا تم نے لات اور عزیٰ کی ماہیت میں غور و فکر کیا ہے؟
</item><item>اور تیسری (دیوی) منات (کی ماہیت میں بھی؟)۔
</item><item>کیا تمہارے لئے تو بیٹے ہوں اور اللہ (تعالیٰ) کیلئے بیٹیاں؟
</item><item>یہ تو پھر بڑی غیر منصفانہ اور دھاندلی کی تقسیم ہوئی۔
</item><item>یہ تو اسمائے بے مسمیات یعنی معنویت سے معریٰ محض نام ہی نام ہیں، جو تم نے اور تمہارے آبائو اجداد نے (تسمیہ بالبابطل کے ذریعے) رکھ لئے ہیں۔ اللہ (تعالیٰ) نے تو ان کیلئے کوئی دلیل یا سند نہیں اتاری۔ اصل یہ ہے کہ وہ تو محض اپنے وہم و گمان اور اس کی جو ان کے نفوس (امارہ) خواہش کرتے ہیں، پیروی کرتے ہیں، یعنی ان کے مطابق زندگی کرتے ہیں، حالانکہ ان کے رب کی طرف سے ان کے پاس ہدایت آ چکی ہے۔
</item><item>کیا انسان کو وہ سب کچھ مل جاتا ہے جس کی وہ آرزو 3 تمنا کرتا ہے؟ حواشی -3 آرزو و تمنا زبان پر آئے تو دعا بنتی ہے اور دعا قلب کی سچائی اور عمل سے معتبر بنتی ہے۔
</item><item>پس اللہ ہی کے اختیار و قدرت میں دنیا اور آخرت (کی زندگی و بھلائی) ہے۔
</item><item>اور آسمانوں میں کتنے ہی (مقرب) فرشتے ہیں، جن کی سفارش کسی کے کام نہیں آ سکتی (اور نہ وہ کسی کی سفارش ازخود کر ہی سکتے ہیں) سوائے اس کے کہ اللہ ہی (اپنے قانون مشیت و حکمت کے مطابق) جس کیلئے چاہے ان کو (سفارش کی) اجازت دے اور (خود اس سفارش کو) پسند بھی فرمائے (وہاں کسی کے اثر یا اصرار کے باعث جزا و سزا کا کوئی سوال ہی پیدا نہیں ہوگا!)۔
</item><item>بلاشبہ جو لوگ آخر (=نشاۃ ثانیہ، قیامت، روز حساب و جزا اور جنت و جہنم) پر طمانیت قلب کے ساتھ ایقان و اذعان نہیں رکھتے، وہ (ہر طرح کی گستاخیاں کیا کرتے ہیں) فرشتوں کو دیویوں کے ناموں سے موسوم کرتے ہیں۔
</item><item>حالانکہ انہیں اس کا کچھ بھی علم نہیں، وہ تو صرف گمان کے پیچھے چلتے ہیں اور بلاشبہ گمان کے ذریعے سچ سے کبھی آگہی نہیں ہوتی۔
</item><item>پس (اے رسولؐ!) آپ اس کی طرف توجہ نہ کریں (اور اسے اس کے حال پر چھوڑ دیجئے) جو ہمارے ذکر (=یاد، توحید الوہیت و ربوبیت، قرآن حکیم، الٰہی احکام و تعلیمات اور قوانین و ہدایات، اسوۂ حسنہؐ، صلوٰۃ دعا، نصیحت وغیرہ وغیرہ) سے رو گردانی کرتا ہے اور سوائے حیات دنیوی کے کچھ نہیں چاہتا۔
</item><item>ان لوگوں کے علم کی انتہاء بس یہیں تک ہے (Such is the sum and the end of their knowledge)، (کہ وہ دنیا کے فوری فوائد کے علاوہ کچھ نہیں چاہتے اور انہیں آخرت کا نہ ہوش ہے اور نہ اس کا یقین)۔ بے شک آپ کا پروردگار ہی خوب جانتا ہے کہ کون (اس کے قوانین ہدایت و تقویٰ اور احترام آرزو کے مطابق) اس کے راستے (=صراط مستقیم) سے بھٹک گیا اور یہ بھی، کلی طور پر، وہی جانتا ہے کہ کون راہ ہدایت پر ہے۔
</item><item>اور آسمانوں اور زمین میں جو کچھ بھی ہے، اللہ ہی کی ملکیت (اور جملہ افراد نسل انسانی کے فائدے کیلئے)، تاکہ اعمال سوء کرنے والوں کو (اپنے قانون مجازات کے مطابق) بدلہ (وسزا) دے اور جو لوگ حسن عمل یا عدل و احسان اور خیر و حسنہ کے کام کرنے والے ہیں ان کو حسنہ (ہر قسم کی مسرت انگیز نعمت) سے نوازے۔
</item><item>جو لوگ بڑے بڑے گناہوں اور بے حیائی کے افعال سے بچتے ہیں، سوائے ’’صغیرہ گناہوں‘‘ اور چھوٹی چھوٹی خطائوں کے (تو اللہ ان کو معاف کرنے والا ہے)۔ بے شک آپ کے رب کا دامن مغفرت و بخشش نہایت وسیع ہے۔ وہ (اللہ) تمہیں خوب جانتا ہے، جب اس نے تمہیں اس کرۂ ارضی 4 میں سے (دیگر نباتاتی و حیاتیاتی مخلوقات کی طرح) پیدا کیا اور جب تم اپنی مائوں کے پیٹوں میں جنین کی شکل میں تھے۔ پس اپنی پارسائی کا دعویٰ نہ کرو۔ وہ اسے خوب (اور کلی طور پر) جانتا ہے جو تقویٰ (=ہدایت اور اللہ کے قرب و رضوان کی طلب و آرزو اور قانون مجازات، اور گمراہی سے ڈرنے کے طریقے) اختیار کرتا ہے (اللہ ہی کو اہل آرزو یعنی متقیوں کا علم ہے)۔ حواشی -4 اگر رب العلمین نے بنی نوع انسان کو ان دیکھی اور ناقابل ادراک جنت الحیوانی میں پیدا کیا ہوا تھا، تو وہ الارض کے بجائے اس کا نام لیتا۔ اس نے الارض بنائی ہی انسان سمیت جملہ مخلوقات کیلئے تھی، اس لئے اس نے ان کو زمین ہی میں سے پیدا کیا تھا،۔
</item><item>کیا آپ نے اس شخص کے احوال و ظروف اور کردار میں غور و فکر کیا ہے، جس نے (ایمان لانے کا ارادہ تو کیا، لیکن پھر) راہ راست اور سچائی سے منہ پھیر لیا؟
</item><item>اور تھوڑا سا (مال فی سبیل اللہ) دیا اور (پھر) ہاتھ کھینچ لیا۔5 حواشی -5 اگرچہ یہاں ولید بن مغیرہ، جو قریش کے بڑے سرداروں میں سے تھا، کی طرف اشارہ ہے لیکن روئے سخن عام ہے۔ وہ پہلے آپؐ کی دعوت قبول کرنے پر آمادہ ہو گیا تھا، مگر پھر اس نے ایک مشرک دوست کے کہنے پر منہ موڑ لیا تھا۔
</item><item>کیا اس کے پاس غیب کا علم ہے کہ وہ (حقیقت کو) دیکھ رہا ہے (کہ اس کو کفر کو سزا نہ ملے گی)؟
</item><item>کیا اس کو اس کی خبر نہیں پہنچی جو موسیٰؑ کے صحیفوں میں ہے؟
</item><item>اور ابراہیمؑ کے (صحیفوں میں) جنہوں نے عشق و وفا کا حق ادا کر دیا (اسے وفاداری کہتے ہیں)۔
</item><item>کہ کوئی اپنے اعمال کا بوجھ اٹھانے والا کسی دوسرے کے اعمال (سوء) کا بوجھ نہیں اٹھا سکتا (نہ دنیا اور نہ آخرت میں، وجہ یہ ہے کہ ہر شخص رہین اعمال اور مستوجب قانون مکافات عمل ہے، (Subject to the Law of Retribution۔
</item><item>اور یہ کہ انسان کیلئے اس کے سوا کچھ نہیں ہے، جس کیلئے وہ جتنی اور جیسی کوشش و محنت کرتا ہے۔
</item><item>اور یہ کہ اس کی سعی و کوشش (کی کیفیت و کمیت =Quality and Quantity) جلد دیکھی جائے گی (اور اس کی جدوجہد کی حقیقت کھل جائے گی)۔
</item><item>پھر اس کو (اس کے اعمال کا اللہ کے قانون مکافات عمل کے مطابق) پورا پورا بدلہ دیا جائے گا (بلکہ اللہ اپنے قانون انعام و فضل کے تحت مزید نعمتوں سے نوازئے گا)۔
</item><item>اور یہ کہ ہر ایک شے کی انتہا تیرے رب ہی کی طرف لوٹنا ہے۔
</item><item>اور یہ کہ وہی ہنساتا اور وہی رلاتا ہے۔
</item><item>اور یہ کہ وہی وفات دیتا اور زندگی بخشتا ہے۔
</item><item>اور یہ کہ اسی نے (اپنے قانون کن فیکون اور تخلیقی فعلیت کے مطابق) نر اور مادہ کا جوڑا پیدا کیا۔
</item><item>(منی کی) بوند سے جب وہ رحم میںٹپکائی جاتی ہے۔
</item><item>اور یہ کہ دوسری بار زندگی بخشنا بھی اس (اللہ) کے ذمہ ہے۔
</item><item> اور یہ کہ وہی (اپنے قوانین سعی و اکتساب، شکران نعمت اور احترام آرزو کے مطابق) غنی کرتا اور جائیداد بخشتا ہے۔
</item><item>اور یہ کہ وہی شعریٰ۶ کا رب (=پروردگار) ہے۔ حواشی -6 شعریٰ (Sirius) ایک ستارے کا نام ہے، جسے بعض عربوں نے اپنا معبود ٹھہرا رکھا تھا۔
</item><item>اور یہ کہ اسی نے عاد یعنی قوم ھود کو ہلاک کیا۔
</item><item>اور (قوم) ثمود کو بھی (ایسا مٹایا) کہ پھر کچھ باقی نہ چھوڑا۔
</item><item>اور (ان سے) پہلے قوم نوحؑ کو ہلاک کیا، کیونکہ وہ تھے بڑے ہی ظالم اور سرکش (Unjust and most rebellious)۔
</item><item>اور (اسی طرح قوم لوطؑ کی) اوندھی گرنے والی بستیوں کو (قانون مجازات کی رو سے) اس نے برباد کر دیا۔
</item><item>پھر ان پر چھا گیا جو چھا گیا (یعنی پتھروں کی بارش جو ہونا تھی وہ ہوئی یا بحر مراد کا پانی جو بستیوں کی تباہی کے بعد ان پر پھیل گیا تھا اور اس طرح ان کو اللہ کے قانون تعجیل کے مطابق عبرتناک سزا دی گئی)۔
</item><item>اب (اے انسان! تو خود غور کر کہ) تو اپنے رب کی کون کون سی (قدرت کی) نشانیوں میں شک کرے گا۔
</item><item>یہ (اللہ کے قانون مجازات سے) متنبہ کرنے والے (پیغمبر اعظم و آخرؐ) ہیں، پہلے خبردار کرنے والے (پیغمبروںؑ) کی طرح۔
</item><item>آنے والی گھڑی (قیامت) قریب آ لگی ہے۔
</item><item>جس کو اللہ کے سوا کوئی ہٹانے والا نہیں۔
</item><item>اب کیا یہی وہ کلام اور وہی باتیں ہیں جن پر تم اظہار تعجب کرتے ہو؟
</item><item>(اور تم کو شرم نہیں آتی؟) تم ہنستے ہو اور (دین حق اور قرآن حکیم کا مذاق اڑاتے ہو اور اپنی حالت پر) روتے نہیں ہو۔
</item><item>اور تم کھیل کود اور گانے بچانے میں پڑے (انجام سے غافل اور جب قرآن پڑھا جاتا ہے تو پاس سے اکڑ کر گزر جاتے) ہو۔
</item><item>پس اللہ ہی کو سجدہ 7 کرو اور اسی کی عبادت کرو۔ حواشی -7 یہ فرمان الٰہی ایک تو انسان کے ارادہ و اختیار اور فکر و عمل کی آزادی پر دلالت کرتا ہے اور دوسرے، اس حقیقت پر کہ سجدہ پیش ہوشرط ہے عبادت کی۔ بالفاظ دیگر، انسان اگر اللہ سبحانہ، و تعالیٰ کا بندۂ تسلیم و رضا اور مطیع و منقاد ہو گا تو وہ صرف اسی کی عبادت کرے گا، یعنی اسی کے احکام و قوانین اور تعلیمات و ہدایات کے مطابق زندگی کرے گا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ساعت موعود یا قیامت آہی پہنچی اور چاند پھٹ جائے گا، یعنی پارہ پارہ ہو جائے گا۔
</item><item>(مگر ان لوگوں کا حال یہ ہے کہ) اگر وہ کوئی بھی (عظیم الشان اور اعجازی) نشانی دیکھتے ہیں تو منہ موڑ جاتے ہیں اور کہتے ہیں کہ یہ (تو فریب نظر =Passing illusion اور) ایسا جادو ہے جو ہمیشہ سے چلا آا ہے۔
</item><item>اور انہوں نے (رسول آخرؐ کو بھی) جھٹلایا اور اپنی خواہشات نفس ہی کی پیروی کی۔ (اگر ان کو فوراً عذاب نے نہ پکڑا تو ان کو جان لینا چاہئے کہ) ہر معاملہ اپنی انتہا کو پہنچ کر ہی قرار پاتا (اور اپنے انجام کو پہنچ کر رہتا) ہے۔
</item><item>ان (منکران حق) کے سامنے (گزشتہ اقوام کے) حالات (قرآن حکیم کے ذریعے) آ چکے ہیں، جن میں (سرکشی سے باز رکھنے کیلئے) کافی سامان عبرت ہے۔
</item><item>یہ (قرآن سراپا) جامع و مانع حکمت ہے، لیکن (اس کے باوصف) اس کی تنبیہات ان کے (بیمار قلوب پر) اثر انداز نہیں ہوتیں (اور ان کو متنبہ کرنا بھی کچھ فائدہ نہیں دیتا)۔
</item><item>پس (اے رسولؐ!) آپ ان سے منہ پھیر لیں یعنی کوئی سروکار نہ رکھیں (اور ان کی اصلاح کیلئے متفکر نہ ہوں)۔ (وہ روز دور نہیں) جس روز پکارنے والا ایک سخت ناگوار چیز کی طرف بلائے گا۔
</item><item>وہ (قیامت یعنی یوم الدین کے خوف سے) آنکھیں جھکائے اور سہمے ہوئے اپنی قبروں سے اس طرح نکلیں گے گویا وہ بکھری ہوئی ٹڈیاں ہیں۔
</item><item>وہ پکارنے والے کی طرف (نظریں لگائے) دوڑے جا رہے ہوں گے اور وہی منکرین حق (جو دنیا میں اس کا انکار کرتے تھے) اس وقت کہیں گے کہ یہ تو بڑا کٹھن دن ہے (دیکھیں کیا گزرتی ہے!)۔
</item><item>ان سے پہلے نوحؑ کی قوم نے بھی تکذیب کی، یعنی ہمارے بندے اور رسول (نوحؑ) کو جھٹلایا (اور اسے جھوٹا قرار دیا) اور کہا کہ یہ تو دیوانہ ہے اور وہ (بری طرح) جھڑکا گیا۔
</item><item>آخر کار اس نے اپنے رب کو پکارا اور کہا: اے میرے رب! میں مغلوب ہو چکا ہوں سو تو میری مدد کر (اور ان سے انتقام لے)۔
</item><item>تب ہم نے آسمان کے دروازے (دہانے) موسلادھار بارش کیلئے کھول دیئے۔
</item><item>اور ہم نے زمین کو پھاڑ کر چشمے جاری کر دیئے، پھر (آسمان و زمین کا) سب پانی ایک ہی مقصد کیلئے جو (اللہ کے قوانین مجازات و تدبیری = Laws of Retribution and Prudential Planning کے مطابق) مقرر ہو چکا تھا، مل کر جمع ہو گیا۔
</item><item>اور ہم نے اس (نوحؑ اور اس کے ساتھیوں) کو (لکڑی کے) تختوں اور میخوں والی (کشی) پر سوار کر دیا۔
</item><item>(جو) ہماری نگاہوں کے سامنے (ہماری حفاظت و نگرانی میں) بہتی چل رہی تھی۔ (اور یہ سب کچھ) اس (نبیؐ) کا انتقام لینے کیلئے کیا گیا جس کا انکار کیا گیا (اور جس کی لوگوں نے قدر نہ جانی)۔
</item><item> اور یقینا ہم نے اس (واقعہ اور کشتی) کو (آنے والی نسلوں کیلئے) ایک اعجازی نشان بنا کر چھوڑ دیا۔ پھر ہے کوئی سوچنے والا (کہ اس سے نصیحت و عبرت حاصل کرے)؟
</item><item>پس دیکھ لو (میرے قانون مجازات و تعجیل کے مطابق) پھر کیسا تھا میرا عذاب اور (میری) تنبیہات!
</item><item>اور حقیقت یہ ہے کہ ہم نے قرآن کو ذکر، یعنی (اس کی سورتوں، آیتوں اور احکام و تعلیمات کو یاد کرنے اور رکھنے اور سمجھنے، نیز ان سے پند و نصائح حاصل کرنے) کیلئے آسان بنا دیا ہے۔ تو پھر ہے کوئی جو اسے یاد کرے، رکھے، سوچے، سمجھے اور نصیحت قبول کرے؟
</item><item>(قوم) عاد نے بھی (اپنے رسولؑ کی) تکذیب کی۔ (سو دیکھ لو) میرا عذاب کیسا (درد ناک) تھا اور کیسی تھیں میری تنبیہات!
</item><item>بے شک ہم نے ایک پیہم نحوست کے دن سخت اور تند و تیز ہوا (اپنے قوانین مجازات و تعجیل کے مطابق) بھیجی۔
</item><item>(اور یہ تند و تیز ہوا ایسی تھی کہ) لوگوں کو اکھاڑ پھینک رہی تھی، (اور وہ زمین پر ایسے پڑے تھے) گویا وہ جڑ سے اکھڑی ہوئی کھجور کے تنے ہوں۔
</item><item>پس (دیکھ لو میرے قانون مجازات کے مطابق) پھر کیسا تھا میرا عذاب اور (میری) تنبیہات!
</item><item>اور حقیقت یہ ہے کہ ہم نے قرآن کو ذکر، (یعنی اس کی سورتوں، آیتوں اور احکام و تعلیمات کو یاد کرنے، رکھنے اور سمجھنے، نیز ان سے پند و نصائح حاصل کرنے) کیلئے آسان بنا دیا ہے، تو پھر ہے کوئی جو اسے یاد کرے، رکھے، سوچے، سمجھے اور نصیحت قبول کرے؟
</item><item>(قوم) ثمود نے تنبیہات کو جھٹلایا تھا۔
</item><item>سو انہوں نے کہا تھا: کیا ہم ایک بشر کی جو ہماری ہی قوم کا ایک فرد ہے، پیروی کریں؟ اگر ہم نے ایسا کیا تو اس کا مطلب ہو گا کہ ہم بہک گئے ہیں اور ہماری مت ماری گئی ہے۔
</item><item>کیا ہمارے درمیان بس یہی ایک شخص تھا جس پر ذکر (وحی الٰہی) نازل کیا گیا ہے؟ نہیں، بلکہ یہ پرلے درجے کا جھوٹا اور شیخی باز (برخود غلط) شخص ہے۔
</item><item>(ہم نے اپنے پیغمبر صالحؑ سے کہا): عنقریب انہیں کل ہی پتا چل جائے گا کہ کون جھوٹا، شیخی باز (اور برخود غلط) ہے۔
</item><item>بے شک ہم ان کی آزمائش کیلئے ایک اونٹنی بھیج رہے ہیں۔ پھر (اے صالحؑ!) تم صبر کے ساتھ دیکھنا کہ ان کا کیا انجام ہوتا ہے۔
</item><item>اور (اللہ تعالیٰ نے اپنے پیغمبرؑ کو حکم دیا کہ) ان کو آگاہ کر دو کہ ان کے اور اونٹنی کے درمیان پانی کی تقسیم (اور باری مقرر) کر دی گئی ہے، ہر ایک کو اپنی باری پر آنا ہو گا۔
</item><item>پھر (وہ اپنے عہد پر نہ رہے اور ہمارے حکم کی پروا نہ کی) انہوں نے اپنے رفیق کو پکارا، تو اس نے اس (اونٹنی) پر وار کیا اور اس کی کونچیں کاٹ ڈالیں (Hamstrung her) (اور وہ ہلاک ہو گئی)۔
</item><item>پس (دیکھ لو میرے قانون مجازات کے مطابق) کیسا تھا میرا عذاب اور کیسی تھیں (میری) تنبیہات!
</item><item>بے شک ہم نے ان پر ایک سخت گرجتی ہوئی اور دھماکہ خیز آواز بھیجی۔ پھر وہ کانٹوں کی روندی ہوئی باڑ کے چورے کی طرح ہو کر رہ گئے (ہلاک و برباد ہو گئے)۔
</item><item>اور یقینا ہم نے قرآن کو سوچنے، سمجھنے اور عبرت حاصل کرنے کیلئے آسان بنایا ہے، پھر ہے کوئی سوچنے، سمجھنے اور عبرت حاصل کرنے والا؟
</item><item>لوطؑ کی قوم نے بھی تنبیہات کی تکذیب کی۔
</item><item>بے شک ہم نے ان پر پتھرائو کرنے والی ہوا بھیجی (اور وہ سب ہلاک ہو گئے)، بجز لوطؑ کے پیروں کاروں کے کہ ہم نے ان کو اخیر شب میں (وہاں سے نکل جانے کا پہلے ہی حکم دے کر) بچا لیا۔
</item><item>یہ ہمارا فضل تھا، ہم اسی طرح ان کو کریمانہ صلہ دیتے ہیں، شکر و سپاس کرنا جن کا شعار (زندگی) ہوتا ہے۔
</item><item>اور بےشک اس (لوطؑ) نے اپنی قوم کے لوگوں کو ہماری پکڑ سے متنبہ کیا تھا، مگر انہوں نے تنبیہات میں شک کیا (اور انہیں باتوں میں اڑاتے رہے)۔
</item><item>اور بلاشبہ انہوں نے اس کے مہمانوں کو (برے ارادوں کے تحت) لے لینا چاہا (اور ان کو اپنے مہمانوں کی حفاظت سے باز رکھنے کی کوشش کی)۔ آخر کار ہم نے انہیں اندھا کر دیا (ان کی بینائی سلب کر لی اور کہا کہ) اب میرے (قوانین مجازات و تعجیل کے مطابق) میرے عذاب اور میری تنبیہات کا مزہ چکھو۔
</item><item>اور یقینا صبح سویرے ہی ان کو ایک نہ ٹلنے والے عذاب نے آ لیا۔
</item><item>پس (میرے قوانین مجازات و تعجیل کے مطابق) میرے (اس) عذاب اور تنبیہات (کو نہ ماننے) کا مزہ چکھو۔
</item><item> اور بلاشبہ ہم نے قرآن کو سوچنے، سمجھنے اور عبرت حاصل کرنے کیلئے آسنا بنا دیا ہے، پھر ہے کوئی سوچنے، سمجھنے اور عبرت حاصل کرنے والا؟
</item><item>اور بلاشبہ فرعون کے پیرو کاروں کے پاس بھی تنبیہات (Warnings) آئی تھیں، (جن کے تحت انہیں قوانین و احکام اور تعلیمات و ہدایات پہنچائی گئی تھیں)۔
</item><item>انہوں نے ہمارے تمام احکام اور نشانیوں کو جھٹلایا، پھر ہم نے بھی (اپنے قوانین کے مطابق) ان کو (ایسی سخت) گرفت میں لیا، جیسے ایک زبردست صاحب سطوت و صولت… صاحب قدرت پکڑتا ہے (کہ اس سے بچ نکلنے کا سوال ہی پیدا نہیں ہوتا)۔
</item><item>(اے اہل عرب!) کیا تمہارے کفار ان پہلے لوگوں سے بہتر ہیں (کہ جس کفر، تکذیب اور ہٹ دھرمی کی روش پر انہیں کو سزا دی جا چکی ہے، وہی روش تم اختیار کرو تو تمہیں سزا نہ دی جائے گی) یا پہلی آسمانی کتابوں میں تمہارے لئے کوئی معافی لکھی ہوئی ہے؟
</item><item>کیا یہ لوگ کہتے ہیں کہ ہم ایک مضبوط (اور فاتح) جماعت یا لشکر ہیں؟
</item><item>عنقریب یہ جماعت شکست کھائے گی اور وہ (پیٹھ پھیر کر) دم دبا کر بھاگ جائیں گے۔
</item><item>بلکہ (ان مجرموں کو سزا دینے کیلئے)اصل وعدے کا وقت تو قیامت ہے، جو بڑی سخت آفت اور بہت تلخ گھڑی ہو گی۔
</item><item>بلاشبہ یہ مجرم (=کافر و مشرک اور ظالم و گناہگار) گمراہی اور آشفتہ سری (خوف و حزن کے کرب) میں مبتلا ہیں۔
</item><item>جزا کے دن ان کو مونہوں کے بل نار جہنم میں گھسیٹا جائے گا۔ (پھر ان سے کہا جائے گا:) چکھو جہنم کے لمس اور (اس کی) لپٹ کا مزہ۔
</item><item>بلاشبہ ہم نے (اپنے قوانین تدبیری، مشیت و حکمت اور تخلیقی فعلیت سے) ہر شے کو صیحح تناسب، وزن، پیمانے اور صفات کے ساتھ پیدا کیا ہے (اور کرتے رہتے ہیں)۔
</item><item>اور ہمارا حکم تو یکبارگی قوت سے فعل میں آ جاتا ہے، جیسے آنکھ کا جھپکنا (Twinkling of an eye)۔
</item><item> اور بے شک تم جیسے بہت سوں کو ہم (اپنے قانون تدبیری و مجازات اور تعجیل کے مطابق) ہلاک کر چکے ہیں، پھر ہے کوئی سوچنے، سمجھنے اور عبرت و نصیحت حاصل کرنے والا؟
</item><item>اور جو کچھ انہوں نے اکتساب (حسنات و سیآت) سے حاصل کیا ہے، وہ سب ان کے اعمال ناموں کی کتب (Computerised record) میں (درج) ہے۔
</item><item>اورہر ایک چھوٹا اور بڑا عمل (ساتھ ساتھ) ضبط تحریر میں (آتا رہتا) ہے۔
</item><item>یقینا اہل آرزو و خشیت (=متقی) بہشتوں اور نہروں میں ہوں گے،
</item><item>عزت و سچائی کے مقام پر، بڑے ذی اقتدار (وسطوت) بادشاہ کے پاس۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>الرحمن، یعنی وہ ازل سے بے نہایت محبت و شفقت، فضل و کرم اور دنیوی و اخروی حسنہ عطا کرنے والا (الٰہ و رب) ہے۔
</item><item>جس نے قرآن کے علوم و فنون، قوانین و احکام، اسرار و رموز اور معارف و اعجازات سمجھائے ہیں اور ہمیشہ سمجھاتے رہے گا۔
</item><item>اسی نے انسان (Mankind) کو (اپنی جمالیاتی۔ تزویجی اور ارتقائی۔ غایتاتی تخلیقی فعلیت کے مطابق، چھے ادوار میں بنا کر) پیدا کیا اور (قیامت تک) پیدا کرتا رہے گا۔
</item><item>اسی نے اسے (انسان کو) گونا گوں زبانوں میں نطق و قلم سے، نیز ساز و آواز، عشوہ و غمزہ، اشارہ و کنایہ، سکوت و صدا (اور حرکات و سکنات وغیرہ وغیرہ کے ذریعے) اپنے مافی الضمیر کا اظہار و ابلاغ کرنا سکھایا اور سکھاتا رہے گا۔
</item><item>سورج اور چاند (اپنے اپنے مدار پر) ایک مقرر و معین حساب کے پابند ہیں (جملہ کائنات اس کے نظام (تدبیری) کے تابع ہے، سب اسی کے جمال و جلال کے مظہر ہیں)۔
</item><item>اور پودے اور درخت (اللہ کی) حمد و فرماں برداری میں لگے ہوئے ہیں یا اپنے فرائض (Duties) ادا کرنے میں مشغول ہیں۔
</item><item>اور اسی (اللہ) نے آسمان کو بلند کیا اور اسی نے میزان قائم کر دی، یعنی کائنات کے پورے نظام کو عدل و توازن پر قائم کیا ہے۔
</item><item>اس کا تقاضا ہے کہ اس کے قائم کردہ عدل و توازن میں خلل نہ ڈالو (اور فساد پیدا نہ کرو)۔
</item><item>اور انصاف کے ساتھ ٹھیک ٹھیک تو لو اور ترازو (یا ماپ تول کے پیمانوں میں) ڈنڈی 1 نہ مارو۔ حواشی -1 اس کائنات میں رہتے ہوئے، جس کا سارا نظام عدل و توازن پر قائم ہے، انسان کو عدل ہی پر قائم رہنا چاہئے، بصورت دیگر، یہ فطرت کائنات سے بغاوت اور فساد برپا کرنا ہو گا اور اللہ کے قوانین معدلت و مجازات اور استبدال و استخلاف کو دعوت دینا اور انہیں حرکت میں لانا ہو گا۔
</item><item>اور اس نے کرۂ ارض کو خاص طور پر انسان سمیت کل مخلوقات کیلئے (السماء سے الگ کرکے رکھا (تاکہ وہ اس میں رہیں، بسیں اور اپنی معاش حاصل کرکے حیات طیبہ بسر کریں)۔
</item><item>اس میں انواع و اقسام کے لذیذ پھل بکثرت ہیں اور کھجور کے درخت بھی جن کے خوشے غلافوں میں لپٹے ہوئے ہیں۔
</item><item>اور (زمین میں) طرح طرح کے غلے ہیں، جن کے ساتھ بھس ہوتا ہے (اور ایسے دانے ہیں جو خول میں لپٹے ہوئے ہیں) اور خوشبودار پودے اور پھول ہیں۔
</item><item>تو (اے گروہ جن و انس!) تم اپنے رب کی کس کس نعمت کی تکذیب کرو گے؟
</item><item>اس نے بجنے والی سوختہ ٹھیکری ایسے قطعہ زمین میں پیکر انسانی 2 کی تشکیل کی۔ حواشی -2 اس آیہ میں رب حکیم نے انسان (Mankind) کا لفظ استعمال کیا ہے، آدم کا نہیں، صلصال من حما مسنون اور صلصال کالفخار میں دو مراحل ارتقا ہیں، جن سے انسان گزار ہے۔ مزید تفصیل کیلئے دیکھئے مترجم کی تفسیر ’حسن تفسیر جلد دوم، ص 618 ببعد اور سرگذشت فلسفہ 1، ص 382 ببعد۔
</item><item>اور جنات 3 کو (اپنی تخلیقی سنت کے مطابق، آتش سوزاں Scorching fire= اور آگ کے شعلے سے پیدا کیا۔ حواشی -3 جن (Jinn) بنی نوع انسان سے مختلف اور مشخص غیر مرئی (Invisible) مخلوق ہے۔
</item><item>پھر (اے گروہ انس و جن!) تم اپنے پروردگار کی کن کن نعمتوں کو جھٹلائو گے (اور کن کن قدرت کاملہ کے مظاہر کا انکار کرو گے)؟
</item><item>وہی دونوں مشرقوں 4 اور دونوں مغربوں کا مالک و پروردگار ہے (اور وہ اس کے احاطہ قدرت میں ہیں)۔ حواشی -4 ہر طلوع شمس کا ایک مشرق اور غروب شمس کا ایک مغرب ہے اور انہیں کے درمیان موسم کے تغیرات اور جملہ فصلیں اور پیداوار ہیں جو جاندار مخلوقات کی حیات کا باعث ہیں۔ مشرقین سے مراد مشرق قریب اور مشرق بعید یا چاند اور سورج کے نکلنے کے مقامات بھی ہو سکتے ہیں۔ اللہ تعالیٰ کی ہر تخلیق کا ایک مشرق اور ایک مغرب ہے۔
</item><item>پھر (اے گروہ انس و جن!) تم اپنے پروردگار کی کس کس نعمت کا انکار کرو گے؟
</item><item>اس نے دو سمندروں کو باہم ملتے رواں کر دیا (لیکن)
</item><item>ان کے درمیان ایک آڑ (Barrier) ہے، جس سے وہ تجاوز نہیں کر سکتے۔
</item><item>پس تم اپنے پروردگار و آقا کے کن کن مظاہر قدرت کاملہ کو جھٹلائو گے؟
</item><item>دونوں (سمندروں) سے موتی (Pearl) اور مونگے (Coral stone) نکلتے ہیں۔
</item><item>پس (اے گروہ انس و جن!) تم اپنے رب کے کن کن کمالات کو جھٹلائو گے؟
</item><item>اور اسی کے اختیار میں جہاز میں جو سمندر میں پہاڑ کی طرح بلند (نظر آتے) ہیں۔ (پانی میں یہ استعداد کہ جہازوں کو اٹھائے رکھے کس نے پیدا کی اور تم کو یہ صلاحیت کہ قدرت کی ان استعدادوں سے استفادہ کرو، کس نے بخشی؟)۔
</item><item>پس (اے جن و انس!) تم اپنے رب کے کن کن احسانات کو جھٹلائو گے؟
</item><item>ہر شے جو زمین پر ہے، فنا ہو جانے والی ہے، یا فانی (Transitory) ہے۔
</item><item>اور تمہارے رب جلیل و کریم کی ذات 5 ہی باقی رہنے والی ہے۔ حواشی -5 اس آیۂ جلیلہ سے بعض مترجمین و مفسرین نے ذات باری تعالیٰ مراد ہے اور بعض نے کہا ہے کہ ’’وجہ ربک‘‘ سے اعمال صالحہ مراد ہیں، جن سے ذات باری تعالیٰ کی رضا جوئی مقصود ہوتی ہے (المفردات)
</item><item>پس (اے جن و انس!) تم اپنے رب کے کن کن کمالات کو جھٹلائو گے؟
</item><item>زمین اور آسمان میں جو بھی ہیں (سب اپنی حاجتیں) اسی سے مانگتے ہیں۔ (اس کی کبریائی کا یہ عالم ہے کہ) وہ ہر روز (ہر لمحہ) ایک نئی شان 6 میں ہے (اور ہر لمحہ کام میں مصروف رہتا ہے)۔ حواشی -6 شان: اللہ تعالیٰ کی طرح اس کی شان بھی بے نظیر و بے مثال ہے۔ یہ اس کے حسن یا جمال و جلال کی شعوری و ارادی جلوہ نمائی پر دلالت کرتی ہے اور اس میں اس کی جمالیاتی تخلیقی فعلیت (Aesthetic creative activity) کا راز مضمر ہے، لہٰذا شان میں ان دونوں حقیقتوں کا مفہوم پایا جاتا ہے۔ اللہ تعالیٰ زمان و مکان کا خالق ہے، اس لئے ان سے ماوراء و بے نیاز ہے۔ لیکن وہ جس عالم میں رہتا تھا اور رہتا ہے، ظاہر ہے وہ اس کی طرح قدیم ہو گا، اس لئے وہ عالم زمان و مکان نہیں ہو سکتا۔ لہٰذا اسے لازمان و لامکان کہتے ہیں۔ لازمان ایک مہمل لفظ ہے، لہٰذا قرآن حکیم نے اس کیلئے ’’دہر‘‘ کی تعبیر اختیار کی ہے۔ دہر ایک حال مدام و سرمدی ہے، جس میں اللہ تعالیٰ جو قدیم و زندہ اور فعال و قیوم ہے، ہر آن اپنے جمال و جلال کی شان نو بنو میں جلوہ افروز ہوتا رہتا ہے۔ یہ شان اس اعتبار سے اس کی جمالیاتی تخلیقی فعلیت ہے کہ اس سے زمان و مکان کی تخلیق ہوتی اور حیات و ممات کے ہنگامے پرورش پاتے رہتے ہیں۔ اصل یہ ہے کہ دہر ایک حال قدیم و سرمدی تو ہے، لیکن اللہ تعالیٰ کی شان نمود حسن یا جمالیاتی۔ تخلیقی فعلیت کے حوالے سے دہر ایک بحر ناپیدا کنار ہے، جس میں ہر آن اور مسلسل شب و روز کے تغیرات، حیات و ممات کے واقعات و حادثات اور قوموں کے انقلابات اور تاریخی عمل کے سانحات ظہور پذیر ہوتے رہتے ہیں۔ اسے تاریخی عمل کے سلسلہ گریزاں سے تعبیر کر سکتے ہیں جس کی مربوط کڑیوں کو آن، وقت، عصر اور زمان کہتے ہیں۔ آن اللہ تعالیٰ کی شان یا اس کے جمالیاتی۔ تخلیقی فعلیت کی ایک نمود گریزاں ہے، جو مرئی بھی ہے اور غیر مرئی بھی۔ اس سلسلہ نمود گریزاں کو وقت سے تعبیر کرتے ہیں۔ وقت کے سلسلہ گریزاں کو جو دراصل تاریخی عمل میں ہے اور اس کے نتائج و عواقب اور خود اس کی بھی لوح محفوظ ہے، عصر کہتے ہیں۔ عصر کے تاریخی سلسلہ گریزاں کیلئے زمان یا زمانے کی تعبیر اختیار کی جاتی ہے جو اصل میں دہر کے بحر بیکراں کی ایک موج گزراں ہے۔
</item><item>پس (اے جن و انس!) تم اپنے رب کی کن کن صفات حسنہ و حمیدہ کو جھٹلائو گے؟
</item><item>وہ وقت دور نہیں کہ جن و انس (کی جماعتو!) ہم فارغ ہو کر تمہاری طرف متوجہ ہوں گے۔ (دنیا کا نظام ختم ہو گا اور حساب و جزا کا عمل شروع ہو گا)۔
</item><item>پس (ہم دیکھ لیں گے کہ) تم اپنے پروردگار کے کن کن احسانات کو جھٹلاتے ہو؟
</item><item>اے جنوں اور انسانوں کی جماعتو! اگر تم میں سماوی و ارضی کروں کی حدود سے پار نکل جانے کی استطاعت ہے، تو نکل جائو۔ (لیکن، یاد رکھو!) تم سائنسی و تکنیکی 7 (علم کی) قوت تسخیر (Scientific and technical conquering power) کے بغیر ان کے پار نہیں نکل سکتے۔ حواشی -7 ابن فارس کے مطابق سلطان کے بنیادی معنی غلبہ اور قوت کے ہیں (المجمل)۔ یہ قوت علمی و فنی، یعنی سائنسی و تکنیکی بھی ہو سکتی ہے، جس کے ذریعے ترقی یافتہ اقوام کرۂ ارضی کی حدود سے نکل کر سماوی کروں کو مسخر کر رہی ہیں۔ اس قوت سائنسی و تکنیکی اور حدود ارضی سے نکل جانے کے امکان کی، دنیا میں، سب سے پہلے قرآن حکیم نے نشاندہی کی تھی۔
</item><item>پس تم اپنے رب کی کن کن قدرتوں اور نعمتوں کو جھٹلائو گے؟
</item><item>پس تم اپنے رب کی کن کن قدرتوں اور نعمتوں کو جھٹلائو گے؟ یُرْسَلُ عَلَیْْکُمَا شُوَاظٌ مِّن نَّارٍ وَنُحَاسٌ فَلَا تَنتَصِرَانِ (35) -35 تم (ظالموں) پر آگ کے شعلے اور دھواں (یا پگھلا ہوا تانبا) چھوڑ دیا جائے گا۔ پھر تم (نہ مقابلہ کرو سکو گے اور) نہ بچ ہی سکو گے، نہ کوئی جائے پناہ پائو گے، انگریزی میں You would not escape: or protect yourself or take refuge.۔
</item><item>پس (اے جن و انس!) تم اپنے رب کی کن کن قدرتوں اور نعمتوں کا انکار کرو گے؟
</item><item>پھر (کیا بنے گی اس وقت) جب آسمان پھٹ جائے گا (When heaven will split asunder) اور لال چمڑے یا تیل کی تلچھٹ کی طرح سرخ یا گلابی ہو جائے گا۔ (وہ کیسی ہیبت ناک ساعت ہو گی!)۔
</item><item>پھر (اے جن انس! تم اپنے رب کی کن کن قدرتوں اور نعمتوں کو جھٹلائو گے؟
</item><item>پھر اس دن نہ تو کسی انسان سے اور نہ جن ہی سے اس کے گناہوں کے بارے میں پوچھا جائے گا (کیونکہ اس کی ضرورت ہی نہ ہو گی)۔
</item><item>سو (اے گروہ جن و انس!) تم اپنے رب کے کن کن احسانات و انعامات کی تکذیب کرو گے؟
</item><item>(اللہ تعالیٰ ستار العیوب ہے، وہ نہ صرف دنیا میں اپنے بندوں کی عیب پوشی کرتا ہے، بلکہ حساب کے دن بھی ان کے جرم و گناہ دوسروں پر آشکارا نہیں کرے گا۔ ہر شخص اپنا اعمالنامہ آپ ہی دیکھے گا، دوسرا نہیں دیکھ سکے گا۔ البتہ چہرے دنیا میں بھی قلب کے آئینہ دار ہوتے ہیں اور قیامت کے دن بھی ایسے ہی ہوں گے، چنانچہ) مجرم (وہاں) اپنے چہروں سے پہچان لئے جائیں گے اور انہیں پیشانی کے بالوں اور پائوں سے پکڑ کر گھسیٹا جائے گا۔
</item><item>پھر تم اپنے رب کے کن کن کرشموں کو جھٹلائو گے؟
</item><item>(اس وقت ندا آئے گی کہ) یہ وہی جہنم ہے، جس کو مجرم جھٹلاتے تھے (The guilty denied)۔
</item><item>وہ اس کے اور کھولتے پانی کے درمیان لوٹتے پھریں گے۔
</item><item>پھر (اے گروہ انس و جن!) تم اپنے رب کی کن کن قدرتوں کو جھٹلائو گے؟
</item><item>اور جو شخص اپنے رب کے حضور (جواب دہی کیلئے) پیش ہونے کا خوف رکھتا ہے، اس کیلئے دو باغ بہشت ہیں۔
</item><item>اس کے بعد بھی تم اپنے رب کی کن کن نعمتوں کی تکذیب کرو گے؟
</item><item>(وہ دونوں باغ بہشت) رنگا رنگ کے اشجار و اثمار سے معمور (ہوں گے)۔
</item><item>پھر (اے گروہ جن و انس!) تم اپنے رب کے کن کن انعامات کو جھٹلائو گے۔
</item><item>ان دونوں (باغوں) میں دو چشمے رواں دواں ہوں گے۔
</item><item>پھر تم اپنے پروردگار کے کن کن انعامات کو جھٹلائو گے؟
</item><item>ان دونوں (باغوں) میں ہر پھل دو قسم کا ہو گا (Every kind of fruit in pairs)۔
</item><item>پھر تم اپنے رب کی کن کن نعمتوں کو جھٹلائو گے؟
</item><item>اہل جنت ایسے فرش فروش (مسندوں) پر تکیے لگائے ہوں گے، جن کے استروبیز ریشم کے ہوں گے (وہ دبیز ریشمی غالیچوں پر تکیہ لگائے بیٹھے ہوں گے) اور باغوں کی ثمرور ڈالیاں ان کیلئے جھکی پڑی اور قریب ہوں گی۔ (ان کی دسترس میں ہوں گی Fruits were of would be well-nigh within their reach =۔
</item><item>پھر تم اپنے رب کے کن کن انعامات کو جھٹلائو گے؟
</item><item>(ان حسین مناظر اور نعمتوں والے باغات میں جمالیاتی ذوق Aesthetic taste= کی تسکین کیلئے) شرمیلی نگاہوں والی دوشیزائیں ہوں گی، جن کو اہل جنت سے پہلے نہ کسی انسان اور نہ کسی جن نے چھوا تک نہ ہو گا۔
</item><item>پھر تم اپنے رب کی ان نعمتوں میں سے کس کس کا نکار کرو گے؟
</item><item>ایسی جمیل و نظر افروز (دو شیزائیں) گویا کہ وہ یاقوت (Jacynth) اور مرجان (Coral stones) ہیں۔
</item><item>پس تم اپنے رب کے کن کن انعامات کو جھٹلائو گے؟
</item><item>حسن سلوک و حسنہ کا بدلہ حسن سلوک و حسنہ ہی ہے۔
</item><item>تو تم اپنے رب کے کن کن انعامات و اکرامات کو جھٹلائو گے؟
</item><item>اور ان دو باغوں کے علاوہ دو باغ اور بھی ہوں گے۔
</item><item>پھر تم اپنے رب کے کن کن انعامات کو جھٹلائو گے؟
</item><item>دونوں نہایت (گھنے اور) سر سبز و شاداب۔
</item><item>پھر تم اپنے رب کے کن کن انعامات کو جھٹلائو گے؟
</item><item>ان میں دو چشمے (فواروں کی طرح) ابلتے ہوئے ہوں گے۔
</item><item>پھر تم اپنے رب کے کس کس انعام و اکرام کو جھٹلائو گے؟
</item><item>ان دونوں میں (انواع و اقسام کے) لذیذ پھل اور کھجوریں اور انار ہوں گے۔
</item><item>پھر تم اپنے رب کی کن کن نعمتوں کو جھٹلائو گے؟
</item><item>(حسین نظاروں اور نعمتوں والے باغوں میں) خوب سیرت و خوب صورت بیویاں ہوں گی۔
</item><item>لہٰذا تم اپنے رب کے انعام و اکرام میں سے کس کس کو جھٹلائو گے؟
</item><item>وہ حوریں (بڑی بڑی اور خوبصورت آنکھوں والی) خیموں میں ٹھہرائی ہوں گی۔
</item><item>سو تم اپنے رب کے کن کن احسانات کو جھٹلائو گے؟
</item><item>ن (جنتیوں) سے پہلے انہیں کسی انسان یا جن نے لمس تک نہ کیا ہو گا (وہ انسانوں اور جن کے جنسی لمس سے مطلقاً نا آشنا ہوں گی، الغرض وہ دوشزائیں جمال و نظامت اور عفت و عصمت کی پیکر ہوں گی)۔
</item><item>سو تم اپنے رب کے کن کن انعامات کو جھٹلائو گے؟
</item><item>وہ (اہل جنت) سبز قالینوں اور حسین و نادر فرش فروش پر تکیہ لگائے بیٹھے ہوں گے۔
</item><item>سو تم اپنے رب کی کن کن نعمتوں کو جھٹلائو گے؟
</item><item>بہت برکت والا ہے تیرے رب کا نام جو بڑی عظمت اور انعام و اکرام (کرنے) والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(یاد رکھو کہ) جب وہ ہونے والا واقعہ پیش آ جائے گا (یعنی جب قیامت واقع ہو جائے گی)۔
</item><item>(کہ) اس کے واقع ہونے میں کچھ بھی جھوٹ نہیں (تم اس کو اپنی آنکھوں سے دیکھ لو گے اور کوئی اس کو جھٹلانے والا نہ ہو گا اور نہ رشک و شبہ کی گنجائش ہو گی)۔
</item><item>وہ تہ و بالا کر دینے والی آفت ہو گی (کسی کو پست اور کسی کو بلند کرنے والی ہو گی۔ خود پرستوں کو پست اور اہل آرزو کو بلند کر دے گی۔
</item><item> جب زمین یکبارگی ہلا ڈالی جائے گی (وہ مقامی زلزلہ نہ ہو گا، بلکہ تمام کرۂ ارضی سخت حرکت کرے گا)۔
</item><item>ور پہاڑ ٹوٹ پھوٹ کر (یوں) ریزہ ریزہ ہو جائیں گے۔
</item><item>کہ پراگندہ غبار بن کر رہ جائیں گے۔
</item><item>اور (قیامت کے دن) تم تین گروہ ہو گے۔
</item><item>پس (ایک) اہل یمن و سعادت یا دائیں بازو والے! اہل یمن کی سعادت کا کیا کہنا (یہ عرش عظیم کے داہنے جانب ہوں گے)۔
</item><item>اور (دوسرے) شو مئی قسمت والے یا بائیں بازو والے! بائیں بازو والوں کی شومئی قسمت کا کیا پوچھنا (یہ عرش عظیم کے بائیں جانب ہوں گے اور بائیں ہاتھ میں اپنا نامہ اعمال لئے کھڑے ہوں گے)۔
</item><item> اور (تیسرے) ہر عمل صالحہ میں سبقت لے جانے یا آگے رہنے والے! آگے رہنے والے (تو یقینا) آگے رہنے والے ہیں۔
</item><item>وہی تو (اپنے الٰہ و رب کے) مقرب ہیں (Who will be brought nigh)۔
</item><item>نعمتوں سے معمور بہشتوں میں ہوں گے (جہاں ہر طرف مسرتیں کھیلتی ہوں گی)۔
</item><item>(باعتبار زمان) پہلوں میں سے بہت سے ہوں گے (اور ان کا انبوہ کثیر ہو گا)۔
</item><item>اور پچھلوں میں سے تھوڑے (ہوں گے)۔
</item><item>وہ (لعل و یاقوت سے) مرصع تختوں پر،
</item><item>(وہ) تکیہ لگائے آمنے سامنے بیٹھے ہوں گے۔
</item><item>ان کے گردا گرد ابدی طفولیت 1 سے مزید لڑکے پھرتے ہوں گے۔ حواشی -1 عمر، قد و قامت اور جمال و دلکشی میں ہمیشہ ایک ہی حالت میں رہنے والے لڑکے۔ جنت میں خلود کے معنی یہ ہیں کہ اس میں تمام چیزیں اپنی اپنی اصل حالت پر قائم رہیں گی اور ان میں تغیر پیدا نہیں ہو گا۔
</item><item>چشمہ رواں کی شراب سے لبریز جام و مینا لئے (ہر وقت حاضر رہیں گے)۔
</item><item>ان کے شرب (سرور انگیز) سے نہ تو ان کو خمار ہو گا اور نہ وہ بہکیں گے ہی۔
</item><item>ان کے سامنے طرح طرح کے پسندیدہ پھل پیش کریں گے کہ جسے چاہیں چن لیں۔
</item><item>نیز ان کو مرغوب خاطر پرندوں کا گوشت پیش کریں گے کہ جس پرندے کا گوشت چاہیں، استعمال کریں۔
</item><item>علاوہ بریں، ان کیلئے خوبصورت اور بڑی بڑی آنکھوں والی (سفید فام) حوریں ہوں گی۔
</item><item>ایسی جمیل و نظر افروز جیسے حفاظت سے رکھے ہوئے موتی ہوں۔
</item><item>(اللہ کے قوانین مکافات عمل اور فضل و انعام کے مطابق) یہ صلہ ہو گا ان (حسین) اعمال کا جو وہ (دنیا میں) کرتے رہے تھے۔
</item><item>وہاں وہ نہ بیہودہ کلام سنیں گے اور نہ گناہ کی بات (جو ان کی دل آزاری کا باعث بنے)۔
</item><item>وہاں جو بات بھی ہو گی، طمانیت و سلامتی ہو گی (اور ہر طرف سے سلامتی کی صدائیں سنائی دیں گی)۔
</item><item>اور دائیں بازو والے یا اہل یمن و سعادت (جن کا نامہ اعمال ان کے دائیں ہاتھ میں ہو گا! اگرچہ سابقین و مقربین سے کم درجہ ہوں گے)، لیکن پھر بھی ان دائیں بازو والوں کی سعادت کا کیا کہنا!
</item><item>وہ اپنے باغوں میں بے حار بیریوں میں، (جن کی ڈالیاں پھلوں کے بوجھ سے جھک رہی ہوں گی)،
</item><item>اور تہ بہ تہ چڑھتے ہوئے کیلوں،
</item><item>اور دور دور تک پھیلی ہوئی چھائوں،
</item><item>اور آب رواں، یعنی پانی کے جھرنوں میں؟
</item><item>اور بکثرت پھولوں (کے باغوں) میں،
</item><item>اور کبھی ختم نہ ہونے والے اور بے روک ٹوک ملنے والے (پھلوں کے ساتھ)،(Neither out of reach nor forbidden)۔
</item><item>اور ارفع و اعلیٰ نشست گاہوں (مسندوں) میں (ہوں گے)۔
</item><item>ان کی بیویوں کو ہم بے شک خاص طور سے ازسر نو (دوشیزہ) پیدا کریں گے۔
</item><item>اور انہیں جوان اور کنواری (Virgins) بنا دیں گے۔
</item><item>وہ اپنے شوہروں کی عاشق اور ہم عمر ہوں گی۔
</item><item>یہ سب نعمتیں دائیں بازو والوں کیلئے ہوں گی (اور پرکیف فضائوں میں ان کی مسرتوں میں شریک ہوں گی)۔
</item><item>وہ اگلوں میں سے بھی بہت ہوں گے۔
</item><item>اور پچھلوں میں سے بھی بہت (ہوں گے، بلحاظ زمان)۔
</item><item>رہے بائیں بازو والے (جن کا نامہ اعمال بائیں ہاتھ میں ہو گا)، تو بائیں بازو والوں (کی شو مئی قسمت) کیا پوچھنا؟ (کیسے برے حال میں ہوں گے)۔
</item><item>وہ لو کی لپٹ اور ابلتے ہوئے پانی میں۔
</item><item>اور سیاہ دھوئیں کی گھٹائوں میں ہوں گے۔
</item><item>وہ نہ تو ٹھنڈا ہو گا اور نہ خوشگوار۔
</item><item>یہ لوگ اس سے پہلے (دنیا میں) سرمایہ دار تھے (اور عیش و آرام کی زندگی کرتے تھے)۔
</item><item>اور گناہ کبیرہ (مثلاً اکتنا زو احتکار، بخل و سود، ظلم و شرک اور انکار آخرت وغیرہ وغیرہ) پر اصرار کرتے تھے۔
</item><item>(نہ اللہ کو مانتے اور نہ روز آخرت کو) اور کہا کرتے تھے: کیا جب ہم مر کر خاک ہو جائیں گے اور ہڈیاں رہ جائیں گی، تو پھر اٹھا کھڑے کئے جائیں گے؟
</item><item>اور کیا ہمارے آبائو اجداد بھی (دوبارہ زندہ کئے جائیں گے) جو پہلے گزر چکے ہیں؟
</item><item>(اے نبیؐ!) ان لوگوں سے کہو: اگلے اور پچھلے سب انسان (از سر نو زندہ کئے جائیں گے اور حساب و جزا ہو گا)،
</item><item>یقینا سب بنی نوع انسان دوبارہ زندہ کرکے ایک مقررہ دن اور مقررہ وقت (Tryst) پر اکٹھے کئے جائیں گے۔
</item><item>پھر اے گمراہو! اے جھٹلانے والو (اور روز آخرت کا انکار کرنے والو)!
</item><item>تم یقینا زقوم یا تھوہر کے درخت کھانے والے ہو۔
</item><item>پس اسی سے تم اپنے پیٹ بھرو گے۔
</item><item>اور اوپر سے کھولتا ہوا پانی پیو گے۔
</item><item>جیسے سخت پیاسے یا تو نس لگے اونٹ پانی پیتے ہیں۔
</item><item>حساب و جزا کے دن یہ (بائیں بازو والوں کی) ضیافت ہو گی (کیونکہ ہمارے قانون مجازات کی رو سے وہ اسی کے مستحق ہوں گے)۔
</item><item>ہم ہی نے تم کو پیدا کیا ہے، پھر کیوں اس (نشاۃ ثانیہ، روز حساب و جزا اور جنت و جہنم) کو سچ نہیں مانتے (اور اس کی تصدیق نہیں کرتے ہو)؟
</item><item>کیا کبھی تم نے (اس واقعیت میں) غور و فکر کیا کہ یہ نطفہ جو تم ڈالتے ہو (اس سے بچہ کون بناتا ہے)؟
</item><item>کیا اس کو تم (انسان) بناتے ہو یا (اپنی تخلیقی فعلیت Creative activity =) سے ہم اس کو (ارتقائی انداز سے) بنانے والے ہیں؟
</item><item>ہم نے تمہارے درمیان موت کو مقرر و تقسیم کیا ہے اور موت کا قانون جاری کیا ہے۔ (جب جس کا وقت آتا ہے وہ اٹھتا جاتا ہے) اور ہم (اس امر میں) بے بس نہیں2۔ حواشی -2 اس کا مطلب یہ ہے کہ وہ ہماری گرفت و قبضہ سے بچ کر نکل نہیں سکتے، (نیز دیکھئے الانفال 59:8)۔
</item><item>(اور ہم اب بھی عاجز نہیں) اس بات سے کہ (تم کو اس دنیا سے اٹھا لیں اور) تمہاری طرح کے اور لوگ تمہاری جگہ لے آئیں اور تم کو ایسی حالت (صورت یا ایسے جہان) میں پیدا کریں جس کو تم نہیں جانتے (اور ابھی نہیں پہچانتے ) ہو۔ (ہماری قضا و قدر سے کوئی فرار نہیں۔)
</item><item>اور تم کو یقینا (اپنی) پہلی پیدائش کا علم تو ہے ہی (اس میں تو کوئی شک و شبہ نہیں، پھر تم کیوں دوبارہ پیدا ہونے کا انکار کرتے ہو) اور کیوں نہیں غور و فکر کرتے اور سبق حاصل کرتے؟
</item><item>کیا تم نے دیکھا اور غور کیا ہے کہ جو کچھ تم کاشت کرتے ہو۔
</item><item>کیا تم اسے اگاتے ہو یا اس کی نشوونما ہم کرتے ہیں؟
</item><item>اگر ہم (اپنے قوانین مشیت و حکمت و تدبیری اور مجازات کے مطابق) چاہیں تو ان کھیتوں کو بھس بنا کر رکھ دیں، پھر تم مسلسل واویلا مچاتے (اور حیران و پریشاں) رہ جائو گے)۔
</item><item>(اور یہی کہو گے کہ) ہم پر الٹی چٹی پڑ گئی (اور تاوان میں پڑ گئے، قرض دار بھی ہوئے اور کچھ نہ ملا)۔
</item><item>بلکہ ہم تو محروم (اور بدنصیب) ہی رہے۔
</item><item>کبھی تم نے غور و فکر کی نظرو ںسے میٹھے پانی کو دیکھا جو تم پیتے ہو؟
</item><item>کیا (اس پانی) کو بادلوں سے تم برساتے ہو یا اس کے برسانے والے ہم ہیں؟
</item><item>اگر ہم (اپنے قوانین مشیت و حکمت اور تدبیری کی رو سے) چاہیں تو اسے سخت کھاری بنا کر رکھ دیں، پر تم کیوں (ہمارا) شکر ادا نہیں کرتے (اور ہمارے قوانین و احکام اور تعلیمات کے مطابق زندگی نہیں کرتے)؟
</item><item>کیا تم نے غور و فکر کیا کہ جو آگ تم سلگاتے یا جلاتے ہو۔
</item><item>کیا اس کا درخت (جس سے تم آگ اور شعلہ نکالتے ہو) تم نے پیدا کیا یا (اس کے) پیدا کرنے والے ہم ہیں؟
</item><item>ہم ہی نے تو اس (درخت اور آگ و شعلہ) کو (اپنی قدرت و حکمت کی) یاد دلانے والا اور حاجت مندوں یا جن کے پاس کھانے کو کچھ نہ ہو، ان کیلئے روزی کا سامان یا سامان زیست بنایا ہے۔
</item><item>پس (اے مرد دانا!) اپنے رب عظیم کے نام کی تسبیح کر (اور یہ اظہار و اعلان کر کہ وہ ان تمام عیوب و نقاص اور کمزوریوں سے منزہ پاک ہے جو کفار و مشرکین اس کی طرف منسوب کرتے ہیں)۔
</item><item>بلاشبہ میں تاروں کے ڈوبنے کی قسم کھاتا ہوں۔
</item><item>اگر تم سمجھو تو یہ بہت ہی بڑی قسم ہے۔
</item><item>یہ بلاشبہ نہایت معزز و کرم نواز اور حسین و عالی مرتبت قرآن (= بار بار اور کثرت سے پڑھنے کی شے ہے (اور باطنی علوم کا آئینہ دار ہے)۔
</item><item>جو ایک محفوظ و مصئون کتاب یا لوح محفوظ میں ہے۔
</item><item>جسے مطہرین (= پاکباز و پاک سیرت، اہل صدق و وفا) کے سوا (یعنی خبیث و ناپاک لوگ) کوئی نہیں چھو سکتا3 (یعنی اس کی معنویت تک ان کی عقل و فکر کی رسائی نہیں ہو سکتی)۔ حواشی -3 اس سے رابطہ یا تمسک اور اعتصام صرف وہی لوگ قائم کرتے ہیں جن کے جسم و لباس اور دل و دماغ پاکیزہ ہوتے ہیں۔ راغب اصفہانیؒ اس آیہ کی تفسیر اس طرح کرتے ہیں: ’’اس آیت کے معنی یہ ہیں کہ قرآن حکیم کے حقائق کی معرفت انہیں لوگوں کو حاصل ہو سکتی ہے جو اپنے نفوس کو آلودگیوں سے پاک و صاف رکھتے ہیں اور دل و دماغ کو ہر قسم کی آلائشوں خصوصاً شرک سے محفوظ رکھتے ہیں (المفردات۔ تاج)۔
</item><item>یہ کل جہانوں (یعنی انسانی، حیوانی، نباتاتی، جماداتی، سمادی، فضائی، بری، بحری، نیز برزخی، الحیوانی عالموں اور ان کے ورآء الورا عالموں) کے خالق و پروردگار اور مالک و حکمران کی تنزیل (ملفوظی و مکتوبی وحی) ہے۔
</item><item>اس اصل عظیم کے باوجود تم ایسے (عظیم و حسین اور مکرم و مطہر) کلام کے ساتھ بے التفاتی روا رکھتے ہو!
</item><item>اور (غضب تو یہ ہے کہ) اس نعمت (بے بہا) میں تم نے اپنا حصہ مقرر کیا ہے کہ (اس سے حسن و حیات طیبہ جاودانی،دنیوی و اخروی حسنہ اور جمالیاتی ثروت (Aesthetic riches) حاصل کرنے اور اس کی تصدیق کرنے کے بجائے) اسے جھٹلاتے ہو۔
</item><item>تو جب مرنے والے کی جان حلق تک پہنچ چکی ہوتی ہے،
</item><item>اور تم اس وقت (یاس و نا امیدی سے) دیکھ رہے ہوتے ہو (کہ وہ مر رہا ہے تو تمہیں اپنی بے بسی کا شدید احساس ہوتا ہے)۔
</item><item>اس وقت ہم تمہاری بہ نسبت اس کے زیادہ قریب ہوتے ہیں، مگر تم کو نظر نہیں آتے۔
</item><item>پس (سوچو کہ) اگر تم کسی، یعنی اللہ تعالیٰ کے محکوم اور اس کے اختیار میں نہیں ہو،
</item><item>اور اپنے اس خیال میں سچے ہو تو اس وقت اس کی نکلی ہوئی جان کو کیوں لوٹا نہیں دیتے (اور واپس لے آتے)۔
</item><item>پھر وہ مرنے والا اگر (اللہ کے) مقرب بندوں میں سے ہے،
</item><item>تو اس کیلئے مسرت بداماں راحت 4 اور رزق طیب او رنعمتوں والی جنت ہے۔ حواشی -4 روح یعنی راحت اور وہ کیفیت مسرت ہے جو جملہ مسرتوں کا خلاصہ، تمام ظاہری و باطنی مسرتوں کا نچوڑ ہے۔
</item><item>لیکن اگر وہ اہل یمن و سعادت یا دائیں بازو والوں میں سے ہے تو،
</item><item>اس کی پذیرائی اس طرح ہو گی کہ تجھ پر سلامتی ہو کہ تم اہل یمن و سعادت میں سے ہے۔
</item><item>لیکن اگر مرنے والا (حق کو) جھٹلانے والے اور گمراہ لوگوں میں سے ہے تو۔
</item><item>اس کی تواضع کیلئے کھولتا ہوا پانی ہے،
</item><item>اور اسے دوزخ میں جلنا ہو گا۔
</item><item>بے شک یہ (جو کچھ مقربین، مسلمین اور مکذبین سے متعلق بیان کیا گیا) یقینا سچ اور حق ہے۔ (اس میں کسی قسم کے شک و شبہ کی گنجائش نہیں۔)
</item><item>پس اپنے رب عظیم کے نام کی تسبیح کر (اور یہ اعلان کر کہ وہ ان تمام عیوب و نقائص اور کمزوریوں سے منزہ و پاک ہے جو کفار و مشرکین اس کی طرح منسوب کرتے ہیں اور اپنے فرائض سرانجام دیتا رہ)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>آسمانوں اور زمین میں جو بھی ہیں، اللہ کی تقدیس اور فرماں برداری میں سرگرم عمل رہتے ہیں اور وہی جلیل و مقتدر، صاحب سطوت و صولت… دانائے کل بھی ہے اور حکمت کار و حکمت آموز بھی، وہ انتہائی دانشمند اور اپنے امور کمال دانشمندی سے سرانجام دینے والا ہے۔
</item><item>سماوی یا افلاکی کروں اور خلائوں اور کرۂ ارض کی ملکیت و بادشاہت اور حاکمیت اعلیٰ اللہ کی ہے۔ (اس لئے کوئی فرد بشر اپنے مال و دولت کا مالک نہیں، محض اس کا امین مستفید ہے، نیز وہ اپنی مرضی سے اس میں تصرف کرنے کا مجاز ہے، اسی طرح اس کائنات میں کوئی غیر اللہ بھی بادشاہت کا مالک نہیں اور نہ اسے اپنے یا غیر اللہ کے قوانین و احکام کے ذریعے حکومت و حکمرانی کرنے کا اختیار ہی حاصل ہے۔ وہ (اللہ) ہی (اپنے قانون تدبیری کے مطابق) زندہ رکھتا اور موت 1 دیتا ہے۔ وہ ہر شے اور اس کے کرنے پر قدرت کاملہ رکھنے والا ہے۔ حواشی -1 اس کا مطلب یہ بھی ہو سکتا ہے کہ اللہ ہی (اپنے قانون تدبیری و مکافات عمل کے مطابق) حیات طیبہ بسر کراتا اور وہی شہادت کی موت دیتا ہے۔
</item><item> وہی (اللہ) اوّل (قدیم تھا، یعنی جب کوئی نہ تھا اور کچھ نہ تھا تو صرف اور تنہا وہی تھا) اور آخر بھی وہی ہے (یعنی لایزال ہے اور جب کوئی متنفس ہو گا نہ شے تو وہ قائم و دائم ہو گا) اور وہ (اپنی قدرت کے اعتبار سے) الظاہر (The Outward) اور (اپنی ذات کے اعتبار سے) الباطن (The Imminent 2 ہے۔ (فلسفے کی زبان میں اللہ معروضی… موضوعی حقیقت (Objective subjective Reality) ہے اور ہر شے کا خوب اور کلی علم رکھنے والا ہے۔ حواشی -2 اور اس سے اوّل و آخر، ظاہر و باطن کی کوئی بات پوشیدہ نہیں۔
</item><item>وہی (اللہ) تو ہے جس نے آسمانوں اور زمین (یعنی فلکی و ارضی کروں) کو چھے ادوار (Periods and stages) میں ارتقائی انداز میں تخلیق کیا 3۔ پھر (با اختیار مدبر الامور کی حیثیت سے) تخت فرماں روائی پر کارفرما ہو گیا۔ وہ خوب جانتا ہے جو کچھ زمین میں داخل ہوتا ہے اور جو کچھ اس سے نکلتا ہے اور جو کچھ آسمان سے اترتا ہے اور جو کچھ اس کی طرف چڑھتا ہے۔ (غرض زمین و آسمان کی کوئی شے، اس کے اندر ہو یا باہر اوپر ہو یا نیچے، ایسی نہیں جو اس کے احاطہ علمی میں نہ ہو۔ نیز وہ محض کلیات ہی کا کالم نہیں ہے بلکہ جزئیات کا بھی علم رکھتا ہے)، وہ تمہارے ساتھ ہوتا ہے جہاں کہیں بھی تم ہو اور (یقین رکھو کہ) اللہ جو اعمال تم کرتے ہو ان سب کو کامل اور واضح طور پر دیکھنے… جاننے والا (Seer-Knower) ہے۔ حواشی -3 یہ اعجاز قرآن ہے کہ اس نے چودہ صدیاں پہلے انسان کی توجہ اس واقعیت کی طرف منعطف کرائی تھی کہ اللہ تعالیٰ کی تخلیقی فعلیت (Creative activity) جمالیاتی… تزویجی اور ارتقائی۔ بالحق ہے۔ عصر حاضر کی سائنس نے قرآن حکیم کے اس دعوے کی تائید کر دی ہے۔ وہ ہمیشہ ایسی ہوتی ہے اور یہ اللہ تعالیٰ کی سنت ہے جو ناقابل تغیر و تبدل ہے۔
</item><item>سماوی یا افلاکی کروں اور خلائوں اور کرۂ ارض کی ملکیت و بادشاہت اور حاکمیت اعلیٰ اللہ کی ہے ور تمام معاملات فیصلے کیلئے اللہ تعالیٰ ہی سے رجوع کرتے ہیں، یعنی کل معاملات کو فیصلے کیلئے اللہ تعالیٰ کے حضور پیش کیا جاتا ہے4۔ حواشی -4 اس کا مطلب یہ بھی ہے کہ تمام امور، یعنی مسائل و اعمال کے تصفیہ کیلئے اللہ (کی کتاب) سے رجوع لازم ہے۔ نیز یہ کہ کل امور (حیات و کائنات) کو (حکیمانہ طریقے سے) سرانجام دینا اللہ کی سنت ہے۔
</item><item>وہی (اللہ اپنے قوانین طبیعی و تدبیری کے مطابق) رات کو دن میں لاتا ہے اور دن کو رات میں داخل کرتا ہے۔ (یاد رکھو!) وہ (اللہ) تمہارے نفسوں کی ایک ایک بات اور باطنی احوال و ظروف کا علم کلی رکھنے والا ہے۔
</item><item>اللہ اور اس کے رسولؐ (کے فرمان) کو تسلیم بالیقین کرو اور ان اموال و اشیاء میں سے (اللہ کی راہ میں کفالت و رفاہ عامہ کیلئے خرچ کرو، جن پر اس نے تمہیں ’’خلیفہ‘‘ بنایا 5 ہے (مالک نہیں)۔ لہٰذا تم میں سے جو لوگ ایمان لائیں یعنی اللہ کے احکام و تعلیمات اور قوانین و ہدایات پر عمل کریں گے اور (اللہ کے بندوں کی فلاح و صلاح کیلئے) انفاق بالعفو کریں گے، ان کیلئے بہت بڑا اور زیادہ اجر ہے۔ حواشی -5 اس سے ثابت ہوا کہ انسان جو دولت کماتا یا وراثت میں حاصل کرتا ہے، اس کا مالک نہیں ہوتا، بلکہ امین مستفید ہوتا ہے اور اس امانت کو رب العلمین کے احکام کے مطابق تصرف میں لانے کا شرعاً مکلف یا پابند ہے۔ اس سلسلے میں خاص طور سے دیکھئے البقرۃ 219:، آل عمران 92:3، التوبۃ 35-34:9، الھمزۃ 9-1:104۔
</item><item>اور (سوچو کہ) تمہیں کیا ہو گیا ہے، یعنی اس کی وجہ جواز کیا ہے کہ تم (صاحب قدرت اور رب رحمن و رحیم) اللہ (اور اس کے احکامات و تعلیمات اور قوانین و ہدایات) کو تسلیم بالیقین نہیں کرتے، حالانکہ اللہ کا رسولؐ تم کو دعوت دیتا ہے کہ اپنے پروردگار و حاکم اور آقا و مالک پر ایمان لائو اور (سچ تو یہ ہے کہ) وہ تم سے (اطاعت کا) عہد بھی لے چکا ہے6، اگر تم واقعی ماننے والے ہو۔ حواشی -6 ایک تو ازلی عہد و پیمان، پھر جملہ انبیائؑ پیغمبراعظم و آخرؐ کی آمد کی بشارت دیتے چلے آئے ہیں۔ تم میں سے کچھ ایمان بھی لا چکے ہیں۔ اکثر دل سے ان کے قائل بھی ہیں، پھر تم ان کی اطاعت و اتباع کیوں نہیں کرتے؟
</item><item>وہی تو ہے جو اپنے بندے پر واضح آیات یعنی احکام و تعلیمات، قوانین و ہدایات اور آئین نازل کرتا ہے، تاکہ وہ (رسول آخرؐ!) کو (کفر و شرک کی) تارکیوں سے (ایمان و توحید کی) روشنی میں نکال لائے (اور نور ایمان و توحید سے تمہارے قلوب منور کر دے اور حقیقت یہ ہے کہ اللہ تعالیٰ تم پر بے نہایت شفقت و عنایت اور نوازش و کرم نوازی کرنے والا… غایت درجہ ترس کھانے، عفو و درگزر کرنے، دلدر دور کرنے اور بخشش و محبت کرنے والا ہے۔
</item><item>آخر تمہیں کیا ہو گیا ہے، یعنی اس کی وجہ جواز کیا ہے کہ تم (کو جو مال و دولت دیا گیا ہے اس میں سے) اللہ کی راہ میں (اس کے بندوں کی فلاح و صلاح اور بہبود کیلئے) خرچ نہیں کرتے ہو؟ اور (تمہارا تو کچھ بھی اپنا نہیں اور) آسمانوں اور زمین کی میراث اللہ ہی کے (بندوں کے) لئے ہے۔ تم میں سے جس نے فتح (مکہ) سے قبل (اللہ کی راہ میں، اس کے احکامات و تعلیمات اور قوانین و ہدایات کو تسلیم بالیقین کرانے کیلئے) خرچ کیا اور (اللہ کی راہ میں) لڑا وہ (فتح مکہ کے بعد خرچ کرنے والوں کے) برابر نہیں۔ ان لوگوں کا درجہ ن سے کہیں بڑھ کر ہے جنہوں نے بعد میں خرچ کیا اور جہاد کیا۔ بہرحال، اللہ تعالیٰ سارے کے سارے مؤمنوںکو خیر و حسنہ عطا کرنے کا وعدہ کرتا ہے (وہ سب ہی کو اجر دے گا اور خوب دے گا) اور بیشک اللہ تعالیٰ جو کچھ تم کرتے ہو اس سے کلی طور پر باخبر ہے۔
</item><item>کون ہے جو اللہ کو قرض دے، جسے اللہ اس کیلئے کئی گناہ زیادہ کرکے لوٹا دے اور اس کی اس احسان کاری کا اس کیلئے (مزید) حسین و سرور انگیز اجر بھی ہے۔
</item><item> اس، یعنی قیامت کے روز، تم مؤمن مردوں اور عورتوں کو دیکھو گے کہ ان کا نور ان کے آگے آگے اور دائیں جانب دوڑ رہا ہو گا۔ (یہ نوید جانفزا برق حسن بن کر ان کے دلوں کو مسرور و مسحور کرے گی کہ) آج تمہارے لئے بشارت ہے۔ باغہائے بہشت (تمہارے منتظر) ہیں، جن کے نیچے نہریں بہہ رہی ہیں۔ ان میں وہ ہمیشہ رہیں گے۔ یہی سب سے عظیم کامرانی و کامیابی ہے۔
</item><item>(آخرت کے) اس روز منافق مرد اور منافق عورتیں اہل ایمان سے التجا کریں گی کہ ہماری طرف نظر کرم کیجئے تاکہ آپ کے نور7 سے ہم بھی (نور) حاصل کریں۔ اس پر اس کہا جائے گا: لوٹ جائو اپنے پیچھے (دنیا میں)ا ور وہاں نور تلاش کرو۔ پھر ان کے (اور اہل ایمان کے) درمیان ایک دیوار حائل کرے دی جائے گی، جس میں ایک دروازہ ہو گا، جس کے اندر حسنہ، یعنی سرور انگیز و حسین نعمتیں ہوں گی اور اس کے باہر کی جانب جدھر منافق، (کافر ہوں گے) عذاب یعنی قبیح اور کرب انگیز اذیتیں ہوں گی۔ حواشی -7 اس آیۂ عبرت انگیز کا ایک مقصد انسان میں اس کے باطنی نور کی غیر معمولی اہمیت کے شہور کا احیاء کرنا بھی ہے۔ منافق اپنی منافقانہ روش و حرکات کے سبب ہمیشہ کیلئے نور قلب سے محروم یا قلب کے اندھے ہو جاتے ہیں۔ انسان یہ نور دنیا ہی میں حسن ایمان و حسن عمل (صالح اعمال سے حاصل کر سکتا ہے، آخرت میں یہ کسی کو، کسی سے نہیں مل سکے گا۔
</item><item>(اس حجاب کے باوجود اسی دروازے سے نافق) ان (اہل ایمان) کو پکاریں گے (اور کہیں گے): کیا ہم (دنیا میں) تمہارے ساتھ نہ تھے؟ وہ (اہل ایمان و جنت) کہیں گے: کیوں نہیں، لیکن تم نے خود اپنے آپ کو آزمائش اور مصیبت میں ڈالا اور تم (ہمارے لئے مصائب کے) منتظر رہے اور (دین مبین اور اللہ تعالیٰ کے احکامات و تعلیمات اور قوانین و ہدایات کے بارے میں) شک میں پڑے رہے اور تمہاری (خام اور لاحاصل) تمنائوں نے تم کو دھوکے میں ڈالے رکھا یہاں تک کہ اللہ کا فرمان (موت کا وقت) آ پہنچا (اور تم کو مرتے دم تک توبہ کا ہوش نہ رہا) اور تم کو اللہ کے بارے میں (ا) دغاباز (شیطان) نے دھوکے میں ڈالے رکھا۔
</item><item>پس آج کے روز نہ تم (منافقوں) سے کوئی فدیہ (Ransom) قبول کیا جائے گا اور نہ (اللہ کے نظام حیات کلی کے) منکروں سے، (یعنی جو حشر کافروں کا ہو گا وہی تمہارا)۔ تم سب کا آخری ٹھکانہ (Abode) جہنم ہے، وہی تمہاری رفیق ہے اور وہ (جہنم) سفر زندگی کی نتہائی بھیانک اور اندوہناک آخری منزل (Last destination) ہے۔
</item><item>کیا ابھی تک ایمان لانے والوں کیلئے اس کا وقت نہیں آیا کہ ذکر الٰہی اور اس کتاب کے (احکام و تعلیمات کو قبول اور تسلیم بالیقین کرنے اور) سننے کیلئے جو رب برحق کی طرف سے نازل ہوئی ہے، ان کے دل نرم اور تاثر پذیر ہو جائیں؟ (اللہ کے ذکر سے ان کی آنکھیں پرنم ہوں، دل کانپ جائیں)۔ (انہیں چاہئے کہ) وہ ان (فاسق) لوگوں کی طرح نہ ہو جائیں جنہیں ان سے پہلے کتاب دی گئی، پھر ان پر طویل زمانہ گزر گیا تو ان کے قلوب سخت اور ناقابل تاثر پذیر ہو گئے اور ان میں اکثر عہد شکن اور حد اعتدال سے تجاوز کرنے والے (Transgressors) ہیں۔
</item><item>جان لو کہ اللہ تعالیٰ (اپنے قوانین طبیعی و تدبیری کے مطابق) زمین کے مردہ یا بنجر ہو جانے کے بعد اسے دوبارہ زندہ یا زرخیز و شاداب کرتا ہے (تو تمہارے قلب میں محبت کی نمی اور اپنی خشیت پیدا کر دینا اس کیلئے کیا مشکل کام ہے)۔ (کیا انہوں نے دیکھا نہیں؟ کہ) ہم اپنی آیات یعنی احکام و تعلیمات واضح طور سے تمہارے لئے بیان کر چکے ہیں تاکہ تم عقل و فکر سے کام لو (اور زندگی کرنے کی حکمت سیکھو)۔
</item><item>بے شک صدقہ دینے والے مرد اور صدقہ دینے والی عورتیں اور وہ جو اللہ کو قرض دے، حسین قرض اور جسے اللہ اس کیلئے کئی گنا زیادہ کرکے لوٹا دے گا اور اس کی اس احسان کاری کا اس کیلئے (مزید) حسین و سرور انگیز اجر بھی ہے۔
</item><item>اور جن لوگوں نے اللہ اور اس کے رسولوںؑ کو تسلیم بالیقین کیا (اور ان کے بتائے ہوئے دین میں داخل ہوئے) تو وہ اپنے رب کے نزدیک 8 صدیق اور شہید 9 ہیں۔ ان کیلئے (خصوصی حسین و سرور انگیز) اجر ہے اور ان کیلئے نور (مبیں) بھی (ہے) اور جن لوگوں نے کفر کی روش اختیار کی اور ہماری آیات، یعنی احکام و تعلیمات اور قوانین و ہدایات کو جھٹلایا تو وہی لوگ دوستداران جہنم (Companinas of Fire) ہیں۔ حواشی -8صدیقین: سچے، سچا سودا کرنے اور سچ کی تصدیق و تائید کرنے والے۔ -9 شہداء: حق کی شہادت دینے والے علماء یا شہید۔
</item><item>خوب جان لو کہ (آخرت کے مقابلہ میں اہل دنیا کیلئے) دنیا کی زندگی تو محض رنگا رنگ کے مشاغل سے عبارت ہے اور (سامان) آرائش ہے اور آپس میں ایک دوسرے پر فخر کرنا اور کثرت سے مال اور اولاد کا حصول (اور اس میں ایک دوسرے پر سبقت لے جانا) ہے، (اس کی مثال ایسی ہے) جیسے بارش کہ اس سے کھیتی اگتی (اور) کسانوں کو بھلی معلوم ہوتی ہے، پھر وہ خوب زور پر آتی ہے، پھر (وہ خشک ہونا شروع ہوتی ہے اور) تو اس کو زرد دیکھتا ہے یہاں تک کہ وہ چورا چورا ہو جاتی ہے۔ (یہی دنیاوی دولت کا حال ہے کہ یہیں ملتی اور یہیں ختم ہو جاتی ہے۔) اور (اسی طرح دنیا کی لذتوں میں پڑے ہوئے اللہ سے غافل کفار کیلئے) آخرت میں (اللہ کے قانون مجازات کی رو سے ذلت و مسکنت اور محرومی و حسرت کی) انتہائی شدید اذیتیں ہیں اور (مؤمنوں کیلئے) اللہ کی طرف سے مغفرت اور (اس کی) خوشنودی ہے اور جہاں تک دنیا کی زندگی (کے جنسی حظ Sexual pleasure =، خود نوش کی لذتوں، دولت و شہرت اور اقتدار و حکومت) کا تعلق ہے، وہ محض فریب سامان عشرت ہے (جو تمہیں جنت قرۃ العین کی سرور آگیں حیات جاودانی اور دیگر ان گنت حسین و لذیذ نعمتوں سے غافل و لاپروا کر دیتا ہے)۔
</item><item>اپنے رب کی مغفرت (= بخشش و حفاظت) اور جنت کی طرف جانے میں ایک دوسرے پر سبقت لے جانے کی سعی کرو۔ وہ جنت جو اس قدر وسیع و عریض ہے جیسے آسمان و زمین کی وسعت، یعنی وسعت و پہنائی لامحدود ہے۔ یہ ان لوگوں کیلئے تیار کی گئی ہے جو اللہ اور اس کے رسولوںؑ پر ایمان لاتے (اور ان کے احکام و تعلیمات اور قوانین و ہدایات پر عمل کرتے) ہیں۔ یہ اللہ کا فضل ہے جو وہ (اپنے قوانین مشیت و حکمت اور انعام و فضل کی رو سے) جس کو چاہتا ہے، عطا فرماتا ہے۔ اللہ تو بے نہایت احسان و حسنہ (Infinite bounties) کا مالک (اور ان سے نوازنے والا) ہے۔
</item><item>کوئی آفت یا بلا (دنیا یا) زمین میں نہیں آتی اور نہ تمہاری زندگیوں میں، مگر اس سے پہلے کہ ہم اسے وقوع میں لائیں، وہ (اللہ کے قوانین تدبیری و مکافات عمل کے مطابق) کتاب، یعنی لوح محفوظ میں مرقوم ہوتی ہے۔ بلاشبہ یہ بات اللہ کیلئے آسان ہے۔
</item><item>(یہ سب کچھ اس لئے ہے) تاکہ جو کچھ بھی نقصان تمہارا ہوا یا جو کچھ تم سے لے لیا گیا، اس پر تم (دل شکستہ نہ ہو اور) غم نہ کھائو اور جو کچھ اللہ تمہیں عطا فرمائے، اس پر اترائو نہ (اور نہ شیخی مارو) اور (یاد رکھو کہ) اللہ ایسے لوگوں کو پسند نہیں کرتا جو اترانے والے اور سیخی باز ہیں
</item><item>جو خود بھی بخل کرتے ہیں (یعنی زکوٰۃ و العفو اور الماعون و صداقت نہیں دیتے اور نہ محروم و حاجت مندوں کو ان کا حق ہی دیتے ہیں) اور دوسرے انسانوں کو بھی بخل کی تعلیم و ترغیب دیتے ہیں۔ اب اگر کوئی رو گردانی کرتا ہے تو اللہ بے نیاز۔ ستودہ صفات اور ہر طرح سے لائق حمد و ثناء (Beautiful and Praised in Himself) ہے۔
</item><item>یقینا (یہ تاریخی واقعیت ہے کہ) ہم (اقوام عالم میں) رسولؑ بھیجتے رہے ہیں جنہیں واضح احکام و تعلیمات اور قوانین و ہدایات کے ساتھ بھیجا اور ان کے ساتھ کتاب اور میزان (عدل) نازل کی تاکہ لوگ انصاف پر قائم ہوں 10۔ اور ہم نے لوہا اتارا جس میں بڑا زور ہے اور لوگوں کیلئے بہت سے فائدے ہیں11۔ یہ اس لئے کیا گیا ہے کہ اللہ جان لے کر کون اس کو دیکھے بغیر اس کی اور اس کے رسولوںؑ کی مدد کرتا ہے۔ یقینا اللہ تعالیٰ انتہائی قوت والا… سب پر غلبہ رکھنے والا ہے۔ حواشی -10 اس مختصر سے فقرے میں انبیائؑ کے مشن کا پورا لب لباب بیان کر دیا گیا ہے۔ دنیا میں اللہ کے جتنے بھی رسولؑ اس کی طرف سے آئے وہ سب تین چیزیں لے کر آئے تھے: -1 آیات بینات، یعنی واضح اعجازی نشان، احکام و تعلیمات، قوانین و ہدایات اور دلائل، -2 کتاب، جس میں وہ ساری تعلیمات و احکام مرقوم تھے جو انسان کی ہدایت کیلئے تھے اور -3 میزان، یعنی وہ معیار حق و باطل جو واضح طور پر بتلا دے کہ افکار، اخلاق اور معاملات میں افراط و تفریط کی مختلف انتہائوں کے درمیان انصاف کی بات کیا ہے۔ -11 یہاں لوہے سے مراد سیاسی اور جنگی طاقت ہے، جس کے ذریعے انبیائؑ نے اپنے مشن کو نافذ کرنے کی کوشش کی اور تاکہ اس سے وہ قوت فراہم ہو جس سے فی الواقع عدل قائم ہو سکے اور اسے درہم برہم کرنے والوں کو سزا دی جا سکے اور مزاحمت کرنے والوں کا زور توڑا جا سکے۔
</item><item>اور بے شک ہم نے نوحؑ اور ابراہیمؑ کو (رسول بنا کر) بھیجا اور ان دونوںکی نسل میں نبوت اور کتاب رکھ (قائم کر) دی۔ پھر ان (کی امت) میں سے (کچھ) نے ہدایت اختیار کی (اورصراط مستقیم پر چلے) اور بہت سے ان میں سے نافرمان رہے۔
</item><item>پھر ان کے بعد ہم نے پے در پے اپنے رسولوںؑ کو بھیجا اور ان سب کے بعد عیسیٰؑ ابن مریم کو مبعوث کیا اور اس کو انجیل عطا کی اور جن لوگوں نے ان کی پیروی اختیار کی ان کے دلوں میں ہم نے (اپنے قوانین رحمت و مکافات عمل اور احترام آرزو کے مطابق) شفقت، نرمی اور رحمت ڈال دی۔ (اور آگے چل کر انہوں نے ترک دنیا و ترک لذات Monasticism or Monkery شروع کیا تو (اس) رہبانیت یا خانقاہیت کی ابتداء خود انہوں نے کی اور ہم نے ان کو ان پر فرض نہ کیا تھا، مگر انہوں نے اسے اللہ کی رضا و خوشنودی کیلئے اختیار کیا۔ لیکن جس طرح اس کو نباہنا چاہئے تھا وہ نباہ نہ سکے (افراط و تفریط میں پڑ گئے، رضا الٰہی کی بجائے وہ اپنے تقویٰ پر نازاں ہونے لگے)۔ پھر (بھی) ہم نے ان میں سے جو ایمان لائے تھے، انہیں ان کا اجر دیا اور ان میں سے اکثر (تو) نافرمان ہی ہیں (کہ اب آپؐ پر ایمان نہیں لاتے)۔
</item><item>اے ایمان والو، یعنی اسلام کے آئین و قوانین اور احکام و تعلیمات کو تسلیم بالیقین کرنے والو! (تم) اللہ کے قرب و رضوان کی طلب و آرزو کرتے اور اس (کے قانون مجازات) سے ڈرتے رہو اور اس کے رسول (اعظم و آخرؐ) پر ایمان لائو (یعنی اس کے اسوۂ حسنہ کے مطابق زندگی کرو)۔ (ایسا کرو گے تو اللہ تعالیٰ) تم کو اپنی رحمت (و مغفرت) سے دہرا حصہ عطا فرمائے گا اور تم کو (تمہارے ایمان و تقویٰ کی وجہ سے) وہ نور عطا کرے گا، جس کی روشنی میں تم چلو گے۔ وہ تمہاری سیآت کو محو اور ان سے حفاظت فرمائے گا اور تمہیں بخشش بھی دے گا اور (یقین جانو کہ) اللہ تو ہے ہی گناہ بخشنے اور ان سے حفاظت کرنے والا… بہت زیادہ اور بار بار ترس کھانے، عفو و درگزر اور لطف و کرم کرنے والا۔
</item><item>(تم کو یہ روش اختیار کرنی چاہئے اور یہ انعام اس لئے ہو گا) تاکہ اہل کتاب جان لیں کہ اللہ کے فضل و کرم (اور انعام) پر ان کا کچھ اختیار نہیں اور یہ کہ فضل تو اللہ ہی کے ہاتھ میں ہے، جس کو (اپنے قوانین مشیت و حکمت، مکافات عمل اور فضل و انعام کے مطابق) چاہتا ہے عطا کرتا ہے، اللہ تو بے نہایت احسان و حسنہ (Infinite bounties) کا مالک اور ان سے نوازنے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے رسولؐ!) بے شک اللہ نے اس عورت کی بات سن لی جو اپنے شوہر کے معاملہ1 میں آپ سے تکرار کرتی اور اللہ سے شکوہ و فریاد کرتی تھی اور اللہ تم دونوں کی گفتگو سن رہا تھا۔ (اس نے نہ صرف اس عورت کی فریاد سنی، بلکہ ہمیشہ کیلئے مسلمانوں کیلئے ایک لغو اور قبیح رسم کا خاتمہ کر دیا)۔ بے شک اللہ تعالیٰ سب کچھ سننے والا۔ سب کچھ دیکھنے والا ہے۔ حواشی -1 زمانہ جاہلیت میں اگر کوئی شخص اپنی بیوی کو اس طرح کہہ دیتا کہ ’’تو میری ماں کی جگہ ہے یا تیری پیٹھ میری ماں یا بہن کی طرح ہے‘‘ تو اس کی بیوی اس پر ہمیشہ کیلئے حرام سمجھی جاتی ہے۔ شریعت کی اصطلاح میں اسے ’’ظہار‘‘ کہتے ہیں۔ ایک بار اوس بن صامتؓ نے جو مسلمان ہو چکے تھے، اپنی بیوی خولہ بنت ثعلبہ کو انہیں (زمانہ قدیم سے رائج) الفاظ میں ایسا کہہ دیا، وہ پریشان ہوئیں اور آپؐ کے پاس حاضر ہو کر واقعہ بیان کیا۔ اس وقت تک کوئی حکم اس کے متعلق نازل نہ ہوا تھا، اس لئے آپؐ نے فرمایا کہ پھر طلاق ہو گئی۔ اس پر وہ فریاد کرنے لگی کہ میری اور میرے بچوں کی زندگی تباہ ہو جائے گی۔ اسی حالت میں جبکہ وہ رو رو کر حضورؐ سے عرض کر رہی تھی کہ کوئی ایسی صورتیں بتائیں جس سے میرا گھر تباہ ہونے سے بچ جائے تو اللہ کی طرف سے وحی نازل ہوئی اور اس مسئلے کا حکم بیان کیا گیا۔
</item><item>تم میں سے جو لوگ اپنی بیویوں سے اظہار کر بیٹھیں (ان کو ماں کہہ دیں تو ایسا کہنے سے) وہ ان کی مائیں نہیں ہو جاتیں۔ ان کی مائیں تو وہی ہیں جنہوں نے ان کو جنا ہے اور (یہ ضرور ہے کہ بیوی کو ماں یا بہن کہہ کر) وہ ایک سخت ناپسندیدہ اور خلاف واقعہ (اور جھوٹی) بات کہتے ہیں اور حقیقت یہ ہے کہ اللہ بڑا معاف کرنے والا۔ بخشش و درگزر کرنے والا ہے۔
</item><item>اور جو لوگ اپنی بیویوں کو ماں کہہ کر ان سے منہ موڑ لیں، پھر اپنے کہنے سے پلٹنا چاہیں (رجوع کرنا یا اس کی تلافی کرنا چاہیں) تو (ان کو) ایک غلام آزاد کرنا ہو گا، اس سے پہلے کہ دونوں ایک دوسرے کو ہاتھ لگائیں۔ یہ اس لئے ہے کہ تم نصیحت حاصل کرو (اور ایسی لغو باتوں سے کنارہ کش رہو) اور جو کچھ تم کرتے ہو، اللہ تعالیٰ اس سے پوری طرح باخبر ہے (اور اس کے مؤاخذہ اور قانون کی گرفت سے بچنا کسی طرح ممکن نہیں ہے)۔
</item><item>پھر جس کو (ایک غلام) میسر نہ ہو تو اس کو دو ماہ متواتر روزے رکھنا ہوں گے، قبل اس کے کہ باہم جنسی اختلاط و التفات کریں، پھر اگر کسی کو (روزہ رکھنے کی) سکت نہ ہو تو وہ ساٹھ محتاجوں کو کھانا کھلائے۔ یہ اس لئے ہے کہ تم اللہ اور اس کے رسولؐ پر ایمان لائو، یعنی سچے اور مخلص مؤمن کا رویہ اختیار کرو (اور حدود و شریعت کے اندر رہنا سیکھو) اور یہ اللہ کی قائم کردہ حدیں ہیں (ان سے تجاوز نہ کرو) اور منکرین (حق اور احکام و تعلیمات) کیلئے المناک عذاب ہے۔
</item><item>جو لوگ اللہ اور اس کے رسولؐ (کے احکامات و تعلیمات اور قوانین و ہدایات) کی مخالفت کرتے ہیں، وہ اسی طرح (اللہ کے قانون مجازات Law of Retribution) کے مطابق) ذلیل (و خوار) کر دیئے جائیں گے جس طرح ان سے پہلے کے لوگ ذلیل (و خوار) کئے جا چکے ہیں اور ہم نے بے شک واضح احکام و تعلیمات اور آئین و ہدایات نازل کی ہیں۔ اصل یہ ہے کہ (اللہ کے نظام حیات کلی اور نبیؐ و کلام الٰہی کا) انکار کرنے والوں کو (اللہ کے قانون مجازات کیرو سے، اپنی ہی آگ کی) کربناک اور رسوا کن اذیتیں سہنا ہوں گی۔
</item><item> اس روز (یہ ذلت کا عذاب ہونا ہے) جب اللہ (بنی نوع انسان کو دوبارہ زندہ کرکے اٹھائے گا، پھر جو کچھ وہ (دنیا میں) کیا کرتے تھے، انہیں بتا دے گا، (کیونکہ) اللہ نے ان (کے اعمال کو کتاب میں) گن گن کر محفوظ کر رکھا ہے، حالانکہ وہ اسے بھول چکے ہوں گے اور اللہ ہر شے کا شاہد یا علم رکھنے والا ہے۔ (نیز دیکھئے طٰہٰ 52:20۔)
</item><item>کیا آپ نے نظر نہیں فرمائی کہ آسمانوں اور زمین میں جو کچھ ہے اللہ تعالیٰ کو اس کا علم ہے۔ (لوگوں کی سرگوشیاں تک اس سے ہرگز پوشیدہ نہیں، بلکہ) تین آدمیوں میں کوئی سرگوشی ایسی نہیں ہوتی، جس میں وہ ان کا چوتھا نہ ہو اور نہ پانچ میں جس کا وہ چھٹا نہ ہو اور (اسی طرح) خواہ (تعداد میں) اس سے کم ہوں یا زیادہ، وہ بلا استثناء ان کے ساتھ ہوتا ہے، چاہے وہ کہیں (اور کس حالت میں) ہوں۔ پھر وہ قیامت کے روز ان کو بتلا دے گا جو کچھ وہ (دنیا میں) کیا کرتے تھے۔ بیشک اللہ تعالیٰ کو ہر شے کا علم ہے۔
</item><item>کیا آپ نے (ان لوگوں کے نفسیاتی احوال و ظروف میں) غور و فکر کیا ہے جن کو سرگوشیوں سے منع کر دیا گیا تھا، پھر بھی وہ وہی حرکت کئے جاتے ہیں جس سے انہیں منع کیا گیا تھا؟ یہ لوگ چھپ چھپ کر آپس میں گناہ اور زیادہ کے کاموں اور رسولؑ کی نافرمانی کی باتیں کرتے ہیں اور جب تمہارے پاس آتے ہیں تو تمہیں اس طریقے سے سلام کرتے ہیں جس طرح اللہ نے تم پر سلام نہیں بھیجا2۔ اور وہ اپنے دلوں میں کہتے ہیں کہ (اگر آپؐ سچے پیغمبر ہیں تو ہماری ان باتوں پر) اللہ ہم پر کوئی عذاب کیوں نہیں بھیجتا؟ (ہمارے قانون مجازات کی رو سے) ن کیلئے جہنم ہی کافی ہے، اس میں وہ داخل ہوں گے (اور اس کا ایندھن بنیں گے)۔ سو وہ (سفر زندگی کی) گھنائونی اور سوہان روح منزل آخر ہے۔ حواشی -2 یہ یہود اور منافقین کا مشترک رویہ تھا۔ کچھ یہودی آپؐ کی خدمت میں حاضر ہوئے اور انہوں نے ’’السام علیک یا ابا القاسم‘‘ کہا، یعنی السلام علیک کا تلفظ کچھ اس انداز سے ادا کیا سننے والا سمجھے کہ سلام کہا ہے، مگر دراصل انہو ںنے ’’سام‘‘ کہا تھا جس کے معنی موت کے ہیں۔
</item><item>اے لوگو جو ایمان لائے ہو! اگر تم کو چپکے چپکے سرگوشیاں کرنیہی ہیں تو گناہ اور زیادتی اور رسولؐ کی نافرمانی کی باتیں (مشورے) چپکے چپکے نہ کرنا، بلکہ آپس میں حسنہ و احسان اور تقویٰ کی باتیں چپکے چپکے کیا کرو اور اللہ تعالیٰ کے قرب و رضوان کی طلب و جستجو کرتے اور اس کے قانون مجازات سے ڈرتے اور اس کی دوری و ناراضی سے خوف بداماں رہو، جس کے حضور ایک دن یعنی بروقت قیامت تم سب جمع کئے جائے گے (محاسبے اور جزا یا سزا پانے کیلئے)۔
</item><item>یہ (کافروں کی) سرگوشی یا کانا پھوسی تو شیطانی کام ہے اور وہ اس لئے کی جاتی ہے تاکہ ایمان لانے والے اس سے رنجیدہ و غمگین ہوں، حالانکہ اللہ کے اذن 3 کے بغیر انہیں کچھ نقصان نہیں پہنچ سکتا۔ اہل ایمان تو ہر حال میں اللہ کی نصرت و ہدایت پر بھروسہ (Trust) کرتے ہیں، یعنی ایسا کرنا ان کا شعار ہوتا ہے۔ حواشی -3 بعض مترجمین و مفسرین اور علماء نے کہا ہے کہ یہاں اذن بمعنی علم ہے، لیکن ان دونوں کے معانی میں فرق ہے۔ اذن کا لفظ خاص ہے اور اس میں مشیت کا مفہوم پایا جاتا ہے، خواہ وہ کام پسندیدہ ہو یا ناپسندیدہ، لیکن علم میں مشیت کا ہونا ضروری نہیں، اس آیہ فکر انگیز میں مشیت کسی وجہ سے پائی جاتی ہے۔ دلیل یہ ہے کہ یہ مسلمہ امر ہے کہ اللہ تعالیٰ نے انسان کو طبعی طور پر ایسا بنایا ہے کہ وہ دوسرے کی ضرب سے متاثر اور اس سے اسے گزند پہنچے، وہ پتھر نہیں ہے کہ کسی قسم کی ضرب سے اسے تکلیف نہ ہو اور یہ بھی ظاہر ہے کہ انسان میں اس قسم کی صلاحیت کا پایا جانا اللہ تعالیٰ کے فعل (یا امر) سے ہے، تو اس لحاظ سے جب کسی شخص کو کسی ظالم کے ظلم سے گزند پہنچتی ہے تو کہا جاتا ہے کہ وہ اللہ کے امر یا حکم اور مشیت ہی سے پہنچتی ہے (المفرادت)۔ اذن کی نسبت اللہ تعالیٰ کی طرف ہو، مثلاً باذن ربہ (الاعراف 58:7، السبا 12:34) تو بعض نے اس کے معنی قانون الٰہی یا نوامیس فطرت (Laws of Nature)بتائے ہیں، نیز ملاحظہ ہو قرآنی فارمولا کلید لغات قرآن (حسن تفسیر جلد اوّل، ص 147 ببعد)۔
</item><item>اے لوگو جو ایمان لائے ہو! جب تم سے کہا جائے کہ اپنی مجلسوں میں کشادگی پیدا کرو تو جگہ کشادہ کر دیا کرو (یعنی آنے والے کیلئے جگہ خالی کر دو)۔ اللہ تمہیں کشادگی عطا فرمائے گا۔4 اور جب تم سے کہا جائے کہ اٹھ جائو تو اٹھ جایا کرو۔ 5 تم میں سے جو لوگ ایمان رکھنے والے ہیں اور جن کو علم بخشا گیا ہے، اللہ ان کو (اپنے قانون فضل و انعام کے مطابق) بلند درجے عطا کرے گا اور جو کچھ تم کرتے ہو اللہ یقینا اس سے باخبر ہے۔ حواشی -4 جب کسی مجلس میں پہلے سے کچھ لوگ بیٹھے ہوں اور بعد میں مزید کچھ لوگ آئیں تو پہلے سے بیٹھے ہوئے لوگوں میں یہ تہذیب ہونی چاہئے کہ وہ نئے آنے والوں کو خود جگہ دیں اور حتیٰ الامکان کچھ سکڑا اور سمٹ کر ان کیلئے کشادگی پیدا کریں اور اتنی شائستگی بعد کے آنے والوں میں ہونی چاہئے کہ وہ زبردستی ان کے اندر نہ گھسیں اور کوئی شخص کسی کو اٹھا کر اس کی جگہ بیٹھنے کی کوشش نہ کریں۔ -5 جب مجلس برخاست کرنے کیلئے کہا جائے تو اٹھ جانا چاہئے، جم کر بیٹھ نہ رہنا چاہئے۔
</item><item>اے لوگو جو ایمان لائے ہو! جب تم رسولؐ سے علیحدگی میں بات کرنا چاہو تو اپنے مشورے سے پہلے صدقہ دے لیا کرو۔6 تمہارا یہ فعل تمہارے لئے موجب حسنہ7 (اور معاشرتی) پاکیزگی کیلئے از بس مفید ہے۔ پھر اگر تم (صدقہ دینے کیلئے) کچھ نہ پائو، بیشک اللہ تعالیٰ تو ہے ہی گناہ بخشنے اور ان سے حفاظت کرنے والا۔ بہت زیادہ اور بار بار ترس کھانے، عفو و درگزر اور لطف و کرم کرنے والا۔ حواشی -6 حضرت عبد اللہ بن عباسؓ اس حکم کی وجہ یہ بیان کرتے ہیں کہ لوگ آپؐ سے بہت زیادہ اور بلا ضرورت علیحدگی میں ملاقات کیلئے درخواست کرنے لگے تھے۔ -7 حسنہ کا مطلب ہے ہر وہ شے جو سرور انگیز، قرۃ العین، نیز راحت و آرام اور اطمینان قلب و جان کا سامان ہو۔
</item><item>کیا تم ڈر گئے (اس بات سے) کہ اپنے مشورے سے پہلے صدقہ دیا کرو، تو جب تم نے (ایسا) نہ کیا اور اللہ نے تم پر رجوع برحمت کیا 8، تو صلوٰۃ کو قائم کرو اور زکوٰۃ دو اور اللہ اور اس کے رسولؐ کی اطاعت کرو۔ اللہ اس سے یقینا کلی طور پر باخبر ہے جو تم کرتے ہو۔ حواشی -8 بعض علماء کے نزدیک پہلی آیت دوسری سے منسوخ ہے۔ اگر غور کیا جائے تو دونوں آیتوں میں کوئی اختلاف نہیں، بلکہ دوسری آیت پہلی کے مطلب کو ہی واضح کرتی ہے۔ پہلی آیت میں صدقہ دینے کاحکم کے ساتھ ہی فرمایا: فان لم تجدوا یعنی اگر صدقہ نہ دے پائو تو اللہ غفور۔ (رحیم ہے اور دوسری آیت میں بھی یہی بتایا ہے کہ اگر تم ایسا نہ کر سکو تو اللہ تعالیٰ اس پر گرفت نہیں کرتا۔ چنانچہ فاذلم تفعلوا کے بعد ہے و تاب اللہ علیکم، تو دونوں کا ماحصل ایک ہے۔ جو دے سکے وہ دے، صدقہ دے دنیا افضل ہے، لیکن اگر کوئی شخص نہ دے سکے تو اس پر مواخذہ نہیں۔
</item><item>(اے رسولؐ!) کیا آپ نے ان لوگوں کے نفسیاتی احوال و ظروف میں غور و فکر کیا ہے جو اس قوم سے دوستی کرتے ہیں جن پر اللہ (اپنے قانون مکافات عمل کی رو سے) ناراض اور غضبناک ہے۔ یہ لوگ نہ تم میں سے ہیں اور نہ ان میں سے (یعنی نہ وہ دل سے مسلمان ہیں اور نہ بظاہر یہود، بلکہ منافق ہیں) اور وہ جانتے بوجھتے جھوٹ پر قسمیں کھاتے ہیں۔
</item><item>اللہ نے (اپنے قانون مجازات کی رو سے) ان کیلئے (ذلت و مسکنت اور محرومی و حسرت کی) انتہائی شدید اذیتیں تیار کر رکھی ہیں۔ بلاشبہ وہ کام ہی ایسے کرتے ہیں جن کے نتائج خوف انگیز و غم افزا ہیں۔
</item><item>انہو ںنے اپنی قسموں کو ڈھال بنا رکھا ہے، جس کی آڑ میں وہ لوگوں کو اللہ تعالیٰ کے راستے سے روکتے ہیں، ان کیلئے رسوا کن عذاب (لازم ہو گیا) ہے۔
</item><item>اللہ (کے قانون مجازات) کے سامنے نہ تو ان کے مال و منال ہی کام آئیں گے اور نہ ان کی اولادیں۔ یہ اہل نار (دوستداران جہنم) ہیں اور (دنیا میں بھی آتش خوف و حزن میں جلتے رہیں گے اور آخرت میں بھی) جہنم میں ہمیشہ (جلتے) رہیں گے۔
</item><item>جس روز اللہ ان سب کو (دوبارہ) اٹھائے گا تو یہ اس کے سامنے بھی قسمیں کھائیں گے جس طرح کہ تمہارے سامنے قسمیں کھاتے ہیں اور خیال کریں گے ٹھیک بات کر رہے ہیں۔ (جس طرح دنیا میں کام نکلتے رہے، یہاں بھی یہ طریقہ کار آمد ثابت ہو گا اور کام نکلے گا)۔ یاد رکھو! یہی لوگ غایت درجہ جھوٹے اور حق کو جھٹلانے والے ہیں۔
</item><item>(اس کے سبب) شیطان نے ان (یعنی اللہ اور اس کے رسولؐ کے مخالفوں اور دین کو جھٹلانے والوں) پر غلبہ پا لیا ہے، نتیجتاً، اس نے اللہ کی یاد سے انہیں فراموش کر دیا ہے۔ یہ شیطان کی جماعت ہے، یاد رکھو! شیطان کی جماعت کے لوگ (زیاں کار اور) خسارے میں رہنے والے ہیں۔
</item><item>بے شک جو لوگ اللہ اور اس کے رسولؐ (کے قوانین و احکامات اور تعلیمات و ہدایات) کا مقابلہ (یا ان کی مخالفت) کرتے ہیں، وہی ذلیل ترین مخلوقات میں سے ہیں۔
</item><item>اللہ نے (اپنے قوانین تدبیری، مشیت و حکمت اور مکافات عمل کے مطابق) لکھ دیا ہے کہ میں اور میرے رسولؐ (کے قوانین و احکامات اور آئین و تعلیمات) ہی غالب آ کر رہیں گے۔ بے شک اللہ تعالیٰ بڑا ہی طاقتور۔ زبردست و صاحب سطوت ہے۔
</item><item>تم کبھی نہ پائو گے کہ جو لوگ اللہ اور آخرت (روز حساب و جزا) پر ایمان رکھتے ہیں، وہ ان لوگوں سے محبت کرتے ہوں، جو اللہ اور اس کے رسولؐ (آخر) کی مخالفت کرتے ہیں یا اپنے خلاف ان کے اعلان جنگ کو قبول کرتے ہیں، جیسے سرطانی ادارے، خاص کر سودی سرمایہ کاری کرنے والے لوگ (یا فرعون، ماہان، قارون اور آزر، نیز کفار و مشرکین، مفسدین و بدکردار، سود خور اور دین کی تکذیب کرنے والے)، خواہ ان کے باپ ہوں یا بیٹے، ان کے بھائی ہوں یا ان کے اہل خاندان، یہ وہ لوگ ہیں، جن کے قلوب (=دل اور دماغ) میں اللہ نے ایمان ثبت کر دیا ہے اور ان کو اپنے نفس قدوسی سے قوت و طاقت دے کر مضبوط کر دیا ہے۔ وہ ان کو ایسے بہشتوں میں داخل کرے گا، جن کے نیچے نہریں رواں دواں ہوں گی۔ وہ ان میں ہمیشہ زندگی کریں گے۔ اللہ ان سے راضی اور وہ اس سے راضی ہیں۔ یہی تو اللہ کی جماعت کے لوگ ہیں۔ سن لو اور یاد رکھو! اللہ کی جماعت کے لوگ ہی فلاح یعنی حقیقی کامیابی اور مراد پانے والے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>آسمانوں اور زمین میں جو بھی ہیں، اللہ کی تقدیس اور فرماں برداری میں سرگرم عمل رہتے ہیں اور وہی جلیل و مقتدر،صاحب سطوت و صولت… دانائے کل بھی ہے اور حکمت کار و حکمت آموز بھی، وہ انتہائی دانشمند اور اپنے تمام امور کمال دانشمندی سے سرانجام دینے والا ہے۔
</item><item>وہی تو ہے جس نے ان لوگوں کو جو اہل کتاب میں سے کافر ہوئے (یعنی بنی نضیر کا یہودی قبیلہ) ان کے گھروں سے پہلی بار (پہلے ہی ہلے میں) جمع کرکے نکال دیا۔ تمہیں (مؤمنوں کو) ہرگزیہ گمان نہ تھا کہ وہ (مدینہ چھوڑ کر) نکل جائیں گے اور انہیں بھی یہ غلط فہمی تھی کہ ان کے (مضبوط) قلعے (گڑھیاں) انہیں اللہ (کی گرفت) سے بچا لیں گے۔ پھر اللہ (اپنے قانون مجازات کی رو سے) ان پر ایسے رخ سے آیا (اور تباہی لایا) جس کا انہیں سان گمان بھی نہ تھا اور (اللہ نے) ان کے دلوں میں رعب ڈالدیا (یہاں تک) کہ وہ اپنے گھروں کو خود اپنے ہاتھوں اور مسلمانوں کے ہاتھوں تباہ و برباد کر رہے تھے۔ (وہ غیظ و عضب میں اپنے گھروں کوتباہ کر رہے تھے تاکہ کوئی چیز مسلمانوں کے ہاتھ نہ آئے) اور مسلمان بھی ان کے مکان منہدم کرنے میں مصروف تھے۔ پس اے دیدۂ بینا رکھنے والو! اس واقعیت سے عبرت حاصل کرو (جس میں کایا پلٹ کر دینے والی سبق آموزی ہے)۔
</item><item>اور اگر اللہ نے (اپنے قانون مجازات کی رو سے) ان (یہود) کے حق میں جلاوطنی لازم نہ کر دی ہوتی تو دنیا میں ان کو (سخت) عذاب 1 دے ڈالتا اور آخرت میں (تو) ان کیلئے جہنم کا عذاب تیار ہے ہی! حواشی -1 دنیا کے عذاب سے مراد ہے کہ ان کا نام و نشاں مٹا دینا۔ اگر وہ صلح کرکے اپنی جانیں بچانے کی بجائے لڑتے تو ان کا پوری طرح قلع قمع ہو جاتا۔
</item><item>یہ (عذاب ان کو) اس لئے ہوا کہ وہ اللہ اور اس کے رسولؐ (کے احکام و تعلیمات اور قوانین و آئین) کی مخالفت کرتے رہے اور جو اللہ (کے احکام و قوانین) کی مخالفت کرتا ہے تو اللہ (کا قانون مجازات اس کے نافرمانوں کو) قرار واقعی سزا دینے میں بڑا ہی سخت ہے۔
</item><item>جو بھی کھجور کے درخت تم نے کاٹے2 یا انہیں ان کی جڑوں پر کھڑا رہنے دیا، تو یہ (تمہارا فعل دونوں ہی صورتوں میں) اللہ کے اذن سے تھا اور (اس مقصد کے تحت) تاکہ (اللہ) نافرمانوں کو (اپنے قوانین کی رو سے) رسوا کرے۔ حواشی -2 یہ اشارہ بنی نضیر کی بستی کے اطراف میں واقع نخلستان سے ہے۔ مسلمانوں نے کچھ درخت جنگی؍ حربی ضرورت کے تحت کاٹ ڈالے تھے اور جو نقل و حرکت میں حائل نہ تھے، ان کو کھڑا رہنے دیا تھا۔
</item><item>اور جو کچھ اللہ نے اپنے رسولؐ کو ان (یہود) سے (بلا جنگ یا معمولی جھڑپ کے) دلوا دیا (تو یہ محض اللہ کی عنایت اور ان کا انعام و فضل تھا، اس پر تمہارا حق نہ تھا) کیونکہ تم نے اس کیلئے نہ گھوڑے دوڑائے اور نہ اونٹ)، بلکہ اللہ اپنے رسولوںؑ کو (اپنے قانون مشیت و حکمت کے مطابق) جس پر چاہتا ہے غلبہ و تسلط عطا فرما دیتا ہے اور اللہ ہر شے اور اس کے کرنے پر قدرت کاملہ رکھتا 3 ہے (فتح و نصرت اس کے ہاتھ میں ہے، جس طرح اپنے قوانین مشیت و حکمت اور تدبیری کے مطابق، چاہے عطا فرمائے)۔ حواشی -3 ان اموال کا مسلمانوں کے قبضے میں آنا براہ راست لڑنے والی فوج کے زور بازو کا نتیجہ نہیں تھا، بلکہ یہ اس اجتماعی قوت کا نتیجہ تھا یہ جو اللہ نے اپنے رسولؑ اور اس کی امت اور اس کے قائم کردہ نظام کو عطا فرمائی۔ اس لئے یہ اموال، مال غنیمت سے بالکل مختلف حیثیت رکھتے ہیں۔ شریعت میں غنیمت اور فے کا حکم الگ الگ کر دیا گیا ہے۔ غنیمت وہ اموال منقولہ ہیں جو جنگی کارروائیوں کے دوران دشمن سے حاصل ہوں، ان کے سوا دشمن ملک کی زمینیں، مکانات اور دوسرے اموال منقولہ غنیمت کی تعریف سے خارج اور فے میں شامل ہیں۔
</item><item>جو مال (بلا جنگ) اللہ نے اپنے رسولؐ کو بستیوں کے (کافر) لوگوں سے دلوایا تو وہ اللہ اور اس کے رسولؐ کا حق ہے (تاکہ اللہ کی راہ میں رسولؐ کے حکم کے مطابق صرف ہو) اور رسولؐ کے اعزہ و اقارب (=والدین، رشتہ داروں، ہمسایوں، رفیقوں اور ہمکاروں) اور یتیموں (=والدین سے محروم بچوں اور دیگر بے سہارا اور بے یارو مددگار (مسلمانوں)، (اہل احتیاج و ضرورت مند افراد) اور اپنا حق مانگنے والوں کا ہے، نیز مسافروں اور ضرورت مند اجنبیوں پر خرچ کرنے کیلئے ہے، تاکہ جو لوگ تم میں دولت مند ہیں (سب مال) انہیں کے درمیان گردش نہ کرتا رہے (کہ انہیں کے تصرف میں رہ جائے اور غریب محروم رہ جائیں) اور جو کچھ رسولؐ تم کو دیں وہ لے لو اور جس سے منع فرما دیں اس سے رک جائو اور اللہ کا تقویٰ اختیار کرو (اس کے قرب ر رضوان کی طلب و آرزو کرتے اور اس کی دوری و مہجوری سے ڈرتے رہو)۔ بے شک الہ (کا قانون مجازات = Law of Retribution، اس کے نافرمانوں کو) قرار واقعی سزا دینے میں بڑا ہی سخت ہے یعنی اللہ کے قانون کفران نعمت کی تعزیر انتہائی سنگین اور کربناک ہوتی ہے۔
</item><item>(نیز، وہ مال) ان غریب و مفلس مہاجروں کیلئے ہے، جو اپنے وطن اور اموال (جائیدادوں) سے نکال (کر محروم کر) دیئے گئے ہیں اور وہ اللہ کے فضل اور اس کی خوشنودیکے متلاشی ہیں اور اللہ اور اس کے رسولؐ (کے دیئے گئے دین= نظام حیات کے غلبہ کیلئے اس) کی حمایت پر کمربستہ رہتے ہیں۔ (واقعہ یہ ہے کہ) یہی لوگ سچے (اہل صدق) ہیں۔
</item><item>اور (یہ مال ان لوگوں کیلئے بھی ہے) جو ان مہاجرین کی آمد سے پہلے ایمان لاکر دار الحجرۃ میں مقیم تھے (یعنی انصار مدینہ)۔ یہ ان لوگوں سے محبت کرتے ہیں جو ہجرت کرکے ان کے پاس آئے ہیں اور جو کچھ مہاجرین کو ملتا ہے اس سے وہ اپنے دلوں میں کوئی خلش (حاجت، رشک یا تنگی) نہیں پاتے، وہ اپنے آپ پر دوسروں (مہاجرین) کو ترجیح دیتے ہیں، خواہ وہ خود رہیں احتیاج اور مفلوک الحال ہوں اور جو اپنے نفس (اور حرص) سے محفوظ رہا تو ایسے یہ لوگ حقیقی کامیابی پانے والے ہیں (دنیا اور آخرت میں)۔
</item><item>اور (یہ مال فے) ان لوگوں کیلئے بھی ہے جو ان (مہاجرین) کے بعد آئے (اور ان کے جذبہ محبت و ایثار کا یہ عالم ہے کہ) یہ ان کیلئے اللہ سے دعا کرتے ہیں: اے ہمارے پروردگار! ہم کو بخشش دے اور ہماری حفاظت فرما اور ہمارے بھائیوں کو بھی جو ہم سے قبل ایمان لائے اور ہمارے دلوں میں اہل ایمان کیلئے کوئی بغض و کینہ باقی نہ رہنے دے۔ اے ہمارے رب! بے شک تو (بنی نوع انسان پر) بے نہایت شفقت و عنایت، نوازش و کرم نوزای کرنے والا… غایت درجہ ترس کھانے، عفو و درگزر کرنے اور بخشش و محبت کرنے والا ہے۔
</item><item>کیا آپ نے ان منافقوں کے احوال و ظروف میں غور کیا ہے، جو اہل کتاب میں سے اپنے کافر بھائیوں سے کہتے ہیں کہ اگر تم کو (مدینہ سے) نکال دیا گیا تو ہم بھی تمہارے ساتھ نکلیں گے اور (ہر طرح سے تمہارا ساتھ دیں گے بلکہ) تمہارے معاملہ میں کبھی کسی کا کہنا نہ مانیں گے اور اگر تم سے جنگ کی گئی تو ہم ضرور بالضرور تمہاری مدد کریں گے۔ (منافقوں کی باتیں جھوٹی ہیں) اور اللہ گواہ ہے کہ یہ لوگ بلاشبہ قطعی جھوٹے ہیں (اور اللہ اس بات کو جلد ہی ظاہر کر دے گا)۔
</item><item> اگر وہ نکالے گئے تو یہ ان کے ساتھ (ہرگز) نہیں نکلیں گے اور اگر ان سے لڑائی کی گئی تو یہ ان کی (ہرگز) کوئی مدد نہ کریں گے اور اگر یہ ان کی مدد کریں گے بھی تو ضرور پیٹھ پھیر جائیں گے اور پھر ان کو (کہیں سے بھی) مدد نہ ملے گی۔
</item><item>(مسلمانو!) دراصل ان کے دلوں میں اللہ سے بڑھ کر تمہارا خوف ہے، اس لئے کہ یہ ایسے لوگ ہی جو سمجھ بوجھ نہیں رکھتے (ظاہری اسباب پر نظر رکھتے ہیں، مسبب الاسباب پر نہیں)۔
</item><item>(اور ا ن کی کم ہمتی کا تو یہ عالم ہے کہ) یہ سب مل کر بھی تم سے (بالمقابل، کھلے میدان میں) نہیں لڑیں گے، مگر قلعہ بند بستیوں میں بیٹھ کر یا دیواروں کی آڑ میں (چھپ کر لڑیں گے)۔ ان کی مخالفت آپس میں (بڑی) سخت ہے (لیکن یہ مؤمنوں کے مقابلہ میں پست ہمت ہیں)۔ تو انہیں متحد سمجھتا ہے لیکن ا ن کے دل جدا جدا (اور منتشر) ہیں۔ (ان میں کسی قسم کی یکجہتی اور ہم آہنگی نہیں یعنی ان کے احساسات و جذبات اور شاعرات و مدرکات میں وحدت نہیں)۔ ان کا یہ حال اس لئے ہے کہ یہ عقل و فہم سے کام نہیں لیتے۔
</item><item>یہ انہی لوگوں کے مانند ہیں جو ان سے تھوڑی ہی مدت پہلے (اللہ کے قانون مکافات عمل کی رو سے) اپنے کئے کا مزا چکھ چکے 4 ہیں اور (اللہ کے قانون مجازات کے مطابق) ان کو (اپنی ہی آگ کی) کربناک اذیتیں سہنا ہوں گی (اس دنیا اور آخرت دونوں میں)۔ حواشی -4 اشارہ ہے کفار قریش اور یہود (بنی قینقاع) کی طرف جو اپنی کثرت تعداد اور اپنے سازو سامان کے باوجود اپنی کمزوریوں کے باعث مسلمانوں کی مٹھی بھر بے سرو سامان جماعت سے شکست کھا چکے تھے)
</item><item>ان کی مثال شیطان کی سی ہے جو پہلے انسان سے کہتا ہے کہ کفر کر اور جب انسان کفر کر بیٹھتا ہے تو وہ کہتا ہے کہ میں یقینا (تم سے بیزار اور) بری الذمہ ہوں۔ میں تو بلاشبہ کل عوالم کی مخلوقات کے پروردگار و مالک (کے قانون مکافات عمل) سے ڈرتا ہوں۔
</item><item>پس ان دونوں کا انجام یہ ہونا ہے کہ دونوں ہمیشہ کیلئے جہنم میں جائیں اور ظالموں (کے کفر و شرک) کی یہی جزا ہے۔
</item><item>اے اہل ایمان! اللہ کے قرب و رضوان کی طلب و آرزو کرتے اور اس کی دوری و مہجوری سے خوف بداماں رہو اور ہر انسان کی نگاہ میں رہنا چاہئے کہ اس نے کل (یعنی آخرت) کیلئے کیا سامان (اعمال صالحہ) بھیجا ہے (جو مرنے کے بعد وہاں اس کے کام آئے)۔ اللہ کی طلب و جستجو کرتے اور اس کے قانون مجازات سے خوف بداماں رہو۔ بیشک اللہ کلی طور پر جانتا ہے جو کچھ تم کرتے ہو۔
</item><item>اور ان لوگوں جیسے نہ بن جانا جنہوں نے اللہ (اور اس کے احکام و تعلیمات اور قانون مکافات عمل) کو فراموش کر دیا تو وہ (اس کے نفسیاتی قانون 5 کے نتیجے میں) اپنے آپ کو بھلا بیٹھے، یہی لوگ تو حدود شکن (نافرمان) ہیں۔ حواشی -5 اللہ تعالیٰ کا قانون فطرت انسانی یہ ہے کہ ’’اللہ فراموشی کا نتیجہ خود فراموشی ہوتا ہے۔‘‘
</item><item>دوزخ میں جانے والے یعنی اہل نار (Companions of Fire) اور جنت میں جانے والے یعنی اہل جنت (Companions of Paradise) یکساں نہیں (ہو سکتے)۔ اہل جنت ہی (کامیاب و) فائز المرام ہیں۔
</item><item>اگر ہم نے اس قرآن کو پہاڑ پر (یکبارگی) نازل کیا ہوتا تو ضرور اسے خشیت الٰہی کے مارے گرتا، پھٹا پڑتا دیکھتا اور یہ مثالیں ہم بنی نوع انسان کیلئے بیان کرتے ہیں تاکہ وہ (ان کی حقیقت معلوم کرنے کی خاصر) غور و فکر کریں۔
</item><item>وہ اللہ ہی ہے جس کے سوا کوئی الٰہ (= معبود و محبوب، مطلوب و مقصود اور حاکم و مطاع) نہیں، وہ غیب (= پوشیدہ یا مخفی عن الحواس) اور شہادۃ (=مشہود بالحواس کا علم رکھنے والا ہے۔ وہ رحمن۔ رحیم ہے (ازل سے صاحب رحمت، مہربان اور سدا ترس کھانے۔ نہایت رحم کرنے والا ہے)۔
</item><item>وہ اللہ ہی ہے جس کے سوا کوئی الٰہ (معبود حقیقی) نہیں۔ وہ بادشاہ حقیقی ہے، نہایت مقدس (ہر عیب و نقص اور شرک کی آمیزش سے پاک و منزہ، سلامتی محض اور اپنی مخلوقات کو سلامتی دینے والا) ہے، امن دینے والا، نگہبان اور پاسبان و محافظ، مقتدر اور سب پر غالب، اپنا حکم بالقوۃ (یا بزور) نافذ کرنے والا، شان کبریائی والا، بڑائی کا سزا وار اور اس کااظہار کرنے والا ہے۔ اللہ ان (باتوں اور ہستیوں) سے پاک و منزہ ہے، جن کو وہ (کفار و مشرکین) اس کا شریک ٹھہراتے ہیں (اس کی ذات و صفات اور افعال میں شرکت کا سوال کیا!)۔
</item><item>وہ اللہ ہی ہے اپنی تخلیقات کا خاکہ اور منصوبہ تیار کرنے والا۔ ان کو بغیر کسی نمونے یا مثال کے ایک دوسری سے ممیز و بے نظیر اور بے عیب و نقص اور موزوں و مکمل بنانے والا۔ ان کی مختلف و ممیز شکل و صورت بنانے والا ہے۔ وہی تمام حسین اسماء یا صفات حسنہ کا مالک ہے (اور کوئی نہیں ہے)، جو کوئی بھی آسمانوں اور زمین ہے، اس کی تقدیس و تنزیہ کر رہا ہے (اس کی تعریف و ستائش کے ساتھ اپنا اپنا وظیفہ (Funcion) سر انجام دے رہا ہے)۔ اور وہ (اللہ، یقینا) نہایت مقتدر اعلیٰ۔ نہایت دانا اور اپنے امور حکیمانہ طور پر سرانجام دینے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے 1 اہل ایمان! اگر تم میری راہ میں جہاد کرنے کیلئے اور میری رضا جوئی کی خاطر (وطن چھوڑ کر گھروں سے) نکلے ہو تو میرے اور اپنے دشنوں کو دوست نہ بنائو۔ تم ان کے ساتھ دوستی کی طرح ڈالتے ہو، حالانکہ جو حق یعنی قرآن حکیم) تمہارے پاس آیا ہے، وہ اس کو ماننے سے انکار کرتے ہیں اور (ان کی روش یہ ہے کہ) وہ رسولؐ کو اور خود تم کو صرف اس قصور پر جلاوطن کرتے ہیں کہ تم اپنے رب، اللہ پر ایمان لاتے ہو، تم چھپا کر ان کو دوستانہ پیغام بھیجتے ہو، حالانکہ جو کچھ تم چھپا کرتے ہو اور جو علانیہ کرتے ہو، ہر چیز کو میں خوب اور کلی طور پر جانتا ہو اور تم میں سے جو بھی ایسا کرتا ہے تو وہ راہ راست سے بھٹک گیا۔ حواشی -1 مفسرین کا اس بات پر اتفاق ہے کہ ان آیات کا نزول اس وقت ہوا تھا جب مشرکین مکہ کے نام حضرت حاطبؓ کا خط پکڑا گیا تھا، جس میں انہوں نے قبل از وقت دشمنوں کو مطلع کر دیا تھا کہ رسولؐ مکہ پر چڑھائی کرنے والے ہیں۔
</item><item>(ان کا رویہ تو یہ ہے) کہ) اگر وہ تم پر قابو پا لیں تو تمہارے (کھلے) دشمن ہو جائیں اور تم کو دست درازی اور زبان درازی سے ایذا پہنچائیں اور وہ تو چاہتے ہیں کہ (ان کی طرح) تم بھی کافر ہو جائو۔
</item><item>قیامت کے روز نہ تمہاری رشتہ داریاں تمہارے کسی کام آئیں گی اور نہ تمہاری اولاد2، اس روز (اللہ) تمہارے درمیان فیصلہ فرما دے گا اور اللہ تعالیٰ یقینا جو کچھ تم عمل کرتے ہو، ان سب کو کامل اور واضح طور پر دیکھنے۔ جاننے والا (Seer-Knower) ہے۔ واشی -2 چونکہ حضرت حاطبؓ نے یہ کام اس لئے کیا تھا کہ مکہ میں ان کے جو اہل و عیال ہیں، وہ جنگ کے موقع پر محفوظ رہیں، اس لئے فرمایا کہ جس آل اولاد کی خاطر تم نے یہ کام کیا ہے، وہ آخرت میں کام آنے والی نہیں۔
</item><item>یقینا تمہارے لئے (حضرت)ا براہیمؑ اور ان کے ہمنوا رفقاء (کی سیرت طیبہ) میں (زندگی کرنے کا) حسین نمونہ ہے، جب انہوں نے اپنی قوم کے لوگوں سے صاف کہہ دیا کہ ہم تم سے اور ان (معبودان 3 باطلہ) سے جن کی تم عبادت کرتے ہو، سخت بیزار اور لاتعلق ہیں، ہم نے تم سے کفر کیا یعنی تمہارے مشرکانہ عقائد کا انکار کیا اور ہمارے اور تمہارے درمیان ہمیشہ کیلئے دشمنی ہو گئی اور بیر پڑ گیا ہے، جب تک تم اللہ وحدہ لاشریک پر ایمان نہ لائو۔ رہا (ابراہیمؑ کا اپنے باپ کیلئے دعائے مغفرت کا وعدہ یعنی) ابراہیمؑ کا اپنے باپ سے کہنا کہ میں آپ کیلئے اللہ سے ضرور مغفرت طلب کروں گا (ایک ایفائے وعدہ کے طور پر تھا اور یہ دعا اس لئے تھی کہ اللہ ان کو زندگی میں ہدایت دے دے، لیکن انہوں نے یہ بھی جتا دیا تھا کہ میں صرف دعا ہی کر سکتا ہوں)۔ میں اللہ کے حضور آپ کے بارے میں کسی طرح کا اختیار نہیں رکھتا۔ (اور اپنی قوم سے الگ ہوتے وقت انہوں نے دعا کی کہ) اے ہمارے رب! ہم نے تجھی پر بھروسہ کیا اور ہم تیری ہی طرف رجوع کرتے ہیں اور تیری طرف ہی تو ہماری بازگشت ہے، یعنی ہمارے سفر زندگی کی منزل آخر تو اور تیرا جہان الحیوان ہے۔ حواشی -3 معبودان باطلہ میں نہ صرف وہ تمام ’’برگزیدہ ہستیاں‘‘، دیوتا، دیویاں، اصنام، اجرام فلکی، روضے، مقابر، پیران و مشائخ سالوس، نیز فرعون و ہامان اور قارون و آرزو شامل ہیں، جن کی حمد و پرستش اور طاعت و بندگی کی جاتی ہے۔
</item><item>اے ہمارے رب! ہمیں کافروں کا تختہ مشق نہ بنا اور ہماری کمزوریوں کی پردہ پوشی کرنا اور ہمیں تحفظ فراہم کرنا، بے شک تو جلیل و مقتدر… دانائے کل بھی ہے اور حکمت کار و حکمت آموز بھی۔
</item><item>(اصل یہ ہے کہ اے بنی نوع انسان!) تمہارے لئےا نہی لوگوں (کی سیرت طیبہ۔ Career) میں (حیات طیبہ بسر کرنے کا) مثالی و حسین نمونہ ہے، ہر اس شخص کیلئے جو اللہ (اپنے الٰہ و رب کی لقاء و حضوری، قرب و رضوان اور جنت) اور یوم آخر (روز جزا و سزا یا نشاۃ ثانیہ) کی امید رکھتا ہے اور جو اس سے پھر جائے تو (اللہ سبحانہ، و تعالیٰ کو اس کی کیا پروا ہو سکتی ہے، کیونکہ) وہ اللہ مستغنی بالذات۔ ستودہ صفات و سزا وار احمد و ثنا ہے (سب اس کے محتاج ہیں)۔
</item><item>کچھ (عجب اور) بعید نہیں کہ اللہ کبھی تمہارے اور ان لوگوں کے درمیان جن سے تمہاری دشمنی ہے)، محبت ڈال دے اور اللہ تعالیٰ (ہر شے اور اس کے کرنے پر) قدرت کاملہ رکھنے والا ہے اور اللہ تو ہے ہی گناہ بخشنے اور ان سے حفاظت کرنے والا… بہت زیادہ اور بار بار ترس کھانے، عفو و درگزر اور لطف و کرم کرنے والا۔
</item><item>-8 (اے مسلمانو!) اللہ (غفور۔ رحیم) تم کو ان لوگوں کے ساتھ حسنہ و احسان اور عدل و انصاف کرنے سے منع نہیں کرتا، جنہوں نے تم سے دین کے بارے میں جنگ نہیں کی اور نہ تم کو تمہارے گھروں سے نکالا۔ بیشک اللہ تعالیٰ عدل و انصاف کرنے والوں کو دوست رکھتا ہے۔
</item><item>البتہ اللہ تم کو ان لوگوں سے دوستی کرنے سے منع کرتا ہے جو دین کے معاملے میں تم سے لڑے اور تم کو تمہارے گھروں سے نکالا اور تمہیں نکلالنے (یا شہر بدر کرنے)میںایک دوسرے کی مدد کی اور جو ان سے دوستی کریں گے تو وہی ظالم ہیں (اپنے دین و قوم اور خود اپنے آپ پر ظلم کرنے والے ہیں)۔
</item><item>اے اہل ایمان! جب تمہارے پاس مسلمان عورتیں (جو اپنے کو صاحب ایمان کہتی ہیں) ہجرت کرکے آئیں تو ان کو جانچ لیا کرو (کہ واقعی مسلمان ہیں یا نہیں)۔ اللہ ان کے ایمان سے خوب اور کلی طور پر واقف ہے۔ پھر اگر تم کو ان کے ایمان کا یقین ہو جائے تو انہیں کفار کی طرف واپس نہ کرو (اس لئے) کہ یہ عورتیں نہ ان (کفار) کیلئے حلال ہیں اور نہ وہ (کافر) ان کیلئے حلال ہیں اور ان (کافروں) کو جو کچھ ان کا (ان عورتوں پر) خرچ ہوا ہو دے دو اور تم کو ان عورتوں سے نکاح کرنے میں بھی کوئی مضائقہ نہیں، جب کہ تم ان کو ان کے مہر ادا کر دو اور تم بھی مت روکےر کھو کافر عورتوں کو (اپنی زوجیت میں) اور جو تم نے ان پر خرچ کیا ہے وہ ان سے مانگ لو اور (اسی طرح) وہ کافر بھی مانگ لیں جو انہوں نے (ان عورتوں پر جو مسلمان ہو گئیں) خرچ کیا ہو۔ یہ تمہارے لئے اللہ کا حکم ہے، وہ تمہارے درمیان فیصلہ کرتا ہے اور اللہ علم کلی رکھنے والا… دانائے کل اور بڑی حکمت والا (All-Knowing All-Wise) ہے۔
</item><item>اور اگر تمہاری بیویوں میں سے کوئی بیوی کافروں میں رہ جائے تو تم ان (کافروں) کو سزا دو (یعنی اگر کسی کافر کی بیوی مسلمان ہو کر آ جائے تو تم بھی اس کا ہرجہ خرچہ نہ دو، جس طرح اس نے مسلمان کو اس کی بیوی کا نہ دیا تھا)، پھر جن کی بیویاں جاتی رہی ہیں، ان کو اس (عورت کے ہرجہ خرچہ) میں سے اتنا دے دو جتنا کہ ان مسلمانوں نے (جن کی بیویاں جاتی رہی ہیں) ان پر خرچ کیا تھا اور تم جس اللہ پر ایمان لائے ہو اس (کی طلب و جستجو کرتے اور اس کی دوری و مہجوری اور اس کے قانون مجازات) سے ڈرتے رہو۔
</item><item>اے (میرے) نبیؐ! جب مؤمن عورتیں آپؐ کے پاس بیعت کیلئے آئیں تو عہد کریں کہ وہ کسی کو اللہ کا شریک و سہیم نہ ٹھہرائیں گی اور نہ چوری کریں گی اور نہ بدکاری و زنا کریں گی، نیز نہ اپنی اولاد کو مار ڈالیں گی اور نہ اپنے ہاتھ پائوں کے آگے کوئی بہتان باندھیں گی (یعنی نہ کسی کی غیر کے بچے کو اپنے خاوند کا بچہ بتائیں گی اور نہ حرام کاری کے بچہ کو اپنے خاوند کا بچہ بتائیں گی) اور نہ کسی امر معروف میں آپ کی نافرمانی کریں گی، تو آپؐ ان سے بیعت لے لیں اور اللہ سے ان کیلئے دعائے بخشش و حفاظت کریں۔یقینا اللہ مغفرت کرنے والا… نہایت درجہ رحم والا ہے، یعنی بخشنے اور حفاظت و معاف کرنے… بہت زیادہ ترس کھانے، شفقت و رحمت اور رحم و کرم کرنے والا ہے۔
</item><item>اے لوگو جو اللہ پر ایمان لاکر اس کے نظام حیات کلی میں داخل ہو چکے ہو! ان لوگوں کو دوست نہ بنائو جن پر اللہ غضبناک ہوا (جو اللہ تعالیٰ کے قانون مکافات عمل کی گرفت و تعزیر کے مستوجب ہوئے)، وہ تو آخرت سے اسی طرح مایوس (و نا امید) ہیں، جس طرح قبروں میں پڑے کافر مایوس (و نا امید4) ہیں۔ حواشی -4 عملاً تو یہود و نصاریٰ دونوں کی یہ حالت ہے کہ آخرت پر ان کا ایمان مطلقاً نہیں، صرف دنیا کے پیچھے پڑے (یا طلب میں لگے) ہوئے ہیں، مگر یہودیوں میں بالخصوص ایک فرقہ ایسا بھی ہے یعنی صدوقی جو آخرت کے عقیدتاً بھی منکر ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>آسمانوں اور زمین میں جو بھی ہیں، اللہ کی تقدیس اور فرماں برداری میں سرگرم عمل رہتے ہیں اور وہی جلیل و مقتدر، صاحب سطوت و صولت… دانائے کل بھی ہے اور حکمت کار و حکمت آموز بھی، (نیز وہ انتہائی دانشمند اور اپنے امور کمال دانشمندی سے سرانجام دینے والا ہے)۔
</item><item>اے لوگو جو ایمان لائے ہو! تم ایسی باتیں (زبان سے) کیوں کہتے ہو جو تم خود نہیں کرتے؟
</item><item> اللہ کے نزدیک یہ بڑا ہی مذموم اور سخت ناپسندیدہ فعل ہے کہ تم وہ کہو جو خود نہیں کرتے1۔ حواشی -1 قول و فعل میں ہم آہنگی کا اصول بظاہر معمولی سا لگتا ہے، لیکن حقیقت میں از بس اہمیت اور دوررس نتائج کا حامل ہے۔ وجہ یہ ہے کہ جس قوم کے رہنما اور مذہبی پیشوا کہتے کچھ اور کرتے کچھ ہوں، یعنی ان کے قول و فعل میں تضاد ہو، (جو منافقوں کا شعار ہے) تو پھر اس کے افراد میں نفاق کے مرض کا دبا کی صورت اختیار کر لینا اس کا منطقی اور لابدی نتیجہ ہوتا ہے۔ تاریخی عمل شاہد ہے کہ جس قوم میں نفاق کا مرض پھیل گیا وہ ہلاک و برباد ہو گئی۔
</item><item>بیشک اللہ ان کو محبوب رکھتا ہے جو اس کی راہ میں اس طرح صف بستہ ہو کر لڑتے ہیں گویا کہ وہ سیسہ پلائی ہوئی دیوار ہیں۔
</item><item>اور جب موسیٰؑ نے (اپنی قوم سے) کہا: اے میری قوم! تم مجھے کیوں (ناحق) ایذا دیتے ہو، حالانکہ تم اچھی طرح جانتے ہو کر میں تمہاری طرف اللہ کا رسول (پیغامبر) ہوں۔ پھر جب انہوں نے کجروی اختیار کی تو اللہ نے (اپنے قوانین احترام آرزو اور مکافات عمل کے مطابق) ان کے قلوب یعنی عقل و قیاس اور فکر و نظر کی جہت کو بھی ٹیڑھا کر دیا اور اللہ (اپنے قانون مجازات کی رو سے) حد اعتدال سے تجاوز کرنے والے لوگوں کی رہنمائی نہیں فرماتا۔
</item><item>اور (یہ واقعیت بھی یاد کرو) جب عیسیٰؑ ابن مریمؑ نے کہا تھا: اے بنی اسرائیل! میں تمہاری طرف اللہ کا بھیجا ہوا رسول ہوں، تصدیق کرنے والا ہوں اس (کتاب اللہ) تورات کے اس حصہ کی جو مجھ سے پہلے موجود ہے اور بشارت دینے والا ہوں (اللہ کے) ایک رسولؐ کی، جو میرے بعد آئے گا، اس کا نام ’’احمد‘‘ ہو گا۔ مگر جب وہ ان کے پاس محکم و واضح براہین لے کر آیا تو انہوں نے کہا: یہ تو صریح جادو ہے۔
</item><item>اور اس شخص سے بڑا اور کون ظالم (نا انصاف و دروغ گو) ہو گا، جو اللہ پر جھوٹ اور بہتان باندھے، حالانکہ اسے دین اسلام کی طرف بلایا جا رہا ہو اور الہ ایسے ظالم (نا انصاف اور جھوٹے) لوگوں کی (صراط مستقیم کی طرف) رہنمائی نہیں کیا کرتا (کیونکہ ان کو اس کی سچی آرزو ہی نہیں ہوتی!)۔
</item><item>یہ (حق ناشناس، منکر حق) چاہتے ہیں کہ اللہ کے نور کو اپنے منہ یعنی اپنی پھونکوں اور پروپیگنڈے سے بجھا دیں، لیکن اللہ (کا فیصلہ یہ ہے کہ وہ) اپنے نور کا اتمام کرکے (اسے پھیلا کر) رہے گا، خواہ کافروں کو یہ کتنا ہی ناگوار گزارے۔
</item><item>وہی تو ہے جس نے اپنے رسول یعنی پیغمبر اعظم و آخرؐ کو الھدیٰ (کتاب ہدایات= قرآن حکیم) اور دین الحق، یعنی قائم و دائم رہنے والے اور افادی و غایتاتی اقدار کے حامل نظام حیات کلی، کے ساتھ بھیجا ہے تاکہ اسے حیات انسانی کے دیگر کل نظاموں پر غالب کر دے، اگرچہ (ایسا کرنا) مشرکوں پر کتنا ہی شاق کیوں نہ گزرے (May abhor it)۔
</item><item>اے اہل ایمان! کیا میں تمہارے لئے اس سچی تجارت کی نشاندہی ہی کر دوں جو تمہیں اذیت ناک عذاب (دکھوں) سے نجات دلا دے؟ (اور وہ یہ ہے کہ)
</item><item>تم اللہ اور اس کے رسولؐ پر ایمان لائو اور اللہ کی راہ میں اپنے مال و منال اور جسم و جا ن سے جہاد کرو2۔ اگر تم جانو تو یہ تمہارے لئے بہتر (اور موجب خیر و حسنہ ہے (بہت معمولی سی چیز دے کر آخرت کی ابدی راحتیں خرید رہے ہو؟ اس سے بڑی کامیابی کیا ہو گی!)۔ حواشی-2 یہ آیات جلیلہ ان لوگوں، جماعتوں اور فرقوں کیلئے تازیانہ عبرت ہیں جو اپنے آپ کو مؤمن و متقی اور ’’ناجی‘‘ سمجھتے ہیں، لیکن اللہ سبحانہ، و تعالیٰ کے جمالیاتی۔ تخلیقی شاہکاروں کو ان کے انسانی حقوق دینے؍ دلانے یا ان کے تحفظ کیلئے اپنے مال و منال اور جسم و جاں کی قوتوں اور صلاحیتوں کو صرف نہیں کرتے اور نہ سرطانی اداروں اور معاشرتی سرطانوں کے استیصال کیلئے سعی و جہد ہی کرتے ہیں۔
</item><item>وہ (اللہ) تمہارے گناہ معاف کر دے گا اور تمہیں ایسے بہشتوں میں داخل کرے گا، جن کے دامن میں نہریں رواں دواں ہوں گی اور پاکیزہ (و معطر) مکانوں میں، جو جاودانی بہشتوں میں ہیں، (داخل کرے گا)۔ یہ انتہائی عظیم الشان کامیابی و کامرانی (The supreme achievement) ہے۔
</item><item>اور (آخرت کے علاوہ دنیا میں) ایک دوسری چیز (بھی دے گا) جو تم کو محبوب ہے۔ اللہ کی طرف سے نصرت اور مستقبل قریب میں حاصل ہونے والی فتح اور (اے نبیؐ!) مؤمنوں کو اس کی بشارت دے دو۔
</item><item>اے لوگو جو ایمان لائے ہو! اللہ کے (دین اور نبیؐ کے) مددگار بن جائو، جیسے عیسیٰؑ ابن مریمؑ نے اپنے حواریوں (پاکباز رفقاء) سے کہا تھا: اللہ کی راہ میں (اس کے دین یعنی نظام حیات کلی کے نفاذ کیلئے) میرا کون مددگار ہے؟ حواریوں نے جواب دیا: ہم اللہ کے (دین اور نبیؑ کے) مددگار ہیں، پھر بنی اسرائیل میں سے ایک گروہ تو ایمان لایا اور دوسرا گروہ کافر رہا۔ پھر ہم نے ایمان والوں کی ان کے دشمنوں کے مقابلہ میں مدد کی، بالآخر وہی غالب رہے (اسی طرح اگر تم بھی اللہ پر کامل بھروسہ کرو گے اور ہمت سے کام لو گے تو فتح و نصرت تمہارے قدم چومے گی)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>آسمانوں اور زمین میں جو بھی ہیں، اللہ کی تقدیس اور فرماں برداری میں سرگرم عمل رہتے ہیں، جو سب کا بادشاہ حقیقی ہے، ہر عیب و نقص اور شرک کی آمیزش سے پاک و منزہ اور وہ (اللہ) نہایت مقتدر و غلبہ پانے والا… نہایت دانا اور اپنے امور کمال حکمت (اور دانشمندی) سے سرانجام دینے والا ہے۔
</item><item>وہی (تو) ہے جس نے (عرب کے) ان پڑھ لوگوں میں ان ہی (کی قوم) میں سے ایک رسولؐ بھیجا (جس کے فرائض بحیثیت معلم و مربی یہ ہیں:) اوّل، آپؐ ان پر اللہ کی آیات تلاوت کرتے ہیں، یعنی اس کے قوانین و احکام اور تعلیمات کا درس دیتے ہیں۔ دوسرے، آپؐ ان (کے نفوس) کا تزکیہ کرتے ہیں، یعنی ان کے نفسیاتی یا قلبی امراض کا علاج کرتے، ان کے اخلاف کی تہذیب و تحسین کرتے ہیں اور ان کو غور کے کانوں سے سننا، عبرت کی نظروں سے دیکھنا اور حکیمانہ انداز میں سوچنے اور عقل سلیم سے کام لینا سکھاتے ہیں، نیز ان کو اپنے باطنی قویٰ کو قوۃ سے فعل میں لانے کی تربیت دیتے ہیں۔ تیسرے، آپؐ ان کو الکتاب، یعنی قرآن حکیم کے علوم و فنون کی تعلیم دیتے ہیں، نیز ان کو اس کے قوانین و احکام یا اوامرو نواہی اور معارف و اصطلاحات، محکمات و متشابہات، اسرار و رموز اور اعجازات کی معنویت سے آگاہ کرتے ہیں۔ چوتھے، ان کو حکمت، یعنی قرآن حکیم کے احکام و قوانین اور تعلیمات کے مطابق احسن و اکمل طریقے سے عمل یا کل زندگی کرنا سکھاتے ہیں۔ (حکمت سکھانے کا مطلب یہ بھی ہے کہ آپؐ ان کو کمال دانشمندی سے اپنے امور سر انجام دینے کے اصول و اسالیب سکھاتے ہیں) اور (حقیقت یہ ہے کہ) آپ کی بعثت سے پہلے تو یہ لوگ صاف راہ گم کردہ تھے، یعنی اللہ تعالیٰ کی صراط مستقیم یا حسین و فطری راہ راست سے ناواقف تھے، جو اپنے رہرون اہل آرزو کو ان کی منزل مقصود پر پہنچاتی ہے، جو جنت قرۃ العین ہے۔
</item><item>اور (ان موجودہ لوگوں کے علاوہ) ان میں سے دوسرے لوگوں کیلئے بھی جو ابھی ان میں شامل نہیں ہوئے، (یعنی موجودہ اور آنے والی تمام قوموں کیلئے اس رسولؐ برحق اور اعظم و آخر کو مبعوث فرمایا) اور وہی جلیل و مقتدر، صاحب سطوت و صولت… دانائے کل بھی ہے اور حکمت آموز بھی، وہ اپنے امور کمال دانشمندی سے سرانجام دینے والا ہے۔
</item><item>یہ اللہ تعالیٰ کا (بڑا) احسان و کرم ہے، جن کو (اپنے قوانین مشیت و حکمت اور تدبیری کے مطابق) اس کا مستحق سمجھتا ہے، انہیں عطا فرماتا ہے اور اللہ بے نہایت احسان و حسنہ (Infinite bounties) کا مالک اور ان سے اپنی مخلوق کو نوازنے والا ہے۔
</item><item>ان لوگوں کی مثال، جن کو تورات کا حامل بنایا (اس پر عمل کا حکم دیا) گیا پھر انہوں نے اس (بار امانت) کو نہ اٹھایا (اس پر عمل نہ کیا) ایک گدھے کی سی ہے جو بہت سی کتابیں لادے پھرتا ہے، (لیکن ان کے علم و فیض سے محروم ہے۔ اس سے بھی زیادہ کیسی) بری مثال ہے اس قوم کی جس نے اللہ تعالیٰ کی اعجازی نشانیوں، احکام و تعلیمات اور قوانین و آئین کو جھٹلایا اور اللہ (اپنے قوانین احترام آرزو اور ہدایت و تقویٰ کی رو سے) ٰنا انصافی و عدوان اور کفر و شرک کرنے والوں کو راہ راست نہیں دکھاتا، نیز اس لئے بھی کہ وہ گمراہی و کجروی کو راہ راست پر ترجیح دینے والے ہوتے ہیں۔
</item><item>(اور اگر ان لوگوں کو اپنی صداقت کا یقین ہے تو ان سے) کہو! اے لوگو جو یہودی بن گئے ہو! اگر تمہارا دعویٰ ہے (اور اس گھمنڈ میں ہو) کہ بس تم ہی تمام لوگوں میں اللہ کے دوست اور چہیتے ہو (اور کوئی نہیں تو) موت کی تمنا کرو، اگر تم اپنے اس زعم میں سچے ہو، (لیکن وہ موت کے نام سے کانپتے اور اپنا انجام جانتے ہیں، اس لئے)
</item><item>ہ ہرگز اپنے مرنے کی آرزو نہ کریں گے، اپنے ان اعمال اور کرتوتوں کے باعث جو وہ اپنے ہاتھوں پہلے بھیج چکے ہیں اور اللہ (بیشک) ان ظالموں کو خوب اور کلی طور پر جانتا ہے۔
</item><item>آپؐ فرما دیجئے کہ بلاشبہ وہ موت جس سے تمبھاگتے ہو (اس سے تو بچ نہیں سکتے، وہ) ضرور تم کو آئے گی۔ انجام کار تم (بروز قیامت) عالم الغیب و الشہادۃ، یعنی مرئی و غیر مرئی (Visible and invisible) اشیاء و امور کے جاننے والے کے حضور (حساب و جزا کیلئے) لوٹائے جائو گے، پھر وہ سب کچھ تمہیں بتا دے گا جو تم (دنیا میں) کرتے رہے تھے، یعنی وہ تمہارا عمر بھر کا کچا چٹھا تمہیں دکھائے1 گا۔ حواشی -1 اللہ نے ہر انسان کے حلق میں ایک غیر مرئی اور ناقابل بیان الوہی حلقومی کیسٹ نصب کر رکھاہے۔ روز حساب و جزا وہ کیسٹ اللہ تعالیٰ کے حکم سے چلنے لگے گا اور ہر شخص اپنے ٹیلی ویژن پر اپنی عمر بھر کی متحرک و گویا تصویر دیکھے اور سنے گا (الاسراء 13:17)۔
</item><item>اے لوگو جو ایمان لائے ہو! جب جمعہ کے دن صلوٰۃ کیلئے آواز دی جائے (یا بلایا جائے)، تو اللہ کے ذکر، یعنی قیام صلوٰۃ کیلئے لپک کر جائو اور خرید و فروخت چھوڑ دو۔ اگر تمہیں علم ہو تو یہ (انفرادی و اجتماعی طور پر) تمہارے لئے موجب خیر و برکت ہے۔
</item><item>پھر جب (جمعۃ المبارک کی) صلوٰۃ ادا ہو جائے تو (بیکار بیٹھے نہ رہو، بلکہ) زمین میں پھیل جائو اور اللہ کے رزق کی طلب و جستجو کرو (اور اس کے ساتھ) اللہ (کی صفات) کو بہت زیادہ یاد کرو اور ان کی تشہیر کرو تاکہ تم دنیوی و اخروی حسنہ پائو۔
</item><item>اور (بعض لوگ ایسے بھی ہیں کہ) جب وہ کچھ خرید و فروخت یا کھیل تماشا (ہوتے) دیکھتے ہیں تو اس کی طرف لپک پڑتے ہیں اور آپؐ کو کھڑا چھوڑ دیتے ہیں۔ آپ فرما دیجئے کہ جو کچھ اللہ کے پاس ہے، وہ کھیل تماشے اور تجارت سے (کہیں) بہتر (اور موجب خیر و حسنہ)ہے اور اللہ سب سے بہتر رزق دینے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(میرے پیغمبرؐ!) جب منافق (Hypocrites) آپ کے پاس آتے ہیں تو کہتے ہیں کہ ہم اقرار کرتے ہیں کہ آپ یقینا اللہ کے رسول اور اللہ جانتا ہے کہ آپ بیشک اس کے رسول ہیں، لیکن اللہ شاہد ہے کہ منافق قطعاً جھوٹے1 ہیں۔ حواشی -1 معلوم ہوا کہ نفاق جھوٹ اور منافق جھوٹا ہوتا ہے۔
</item><item>انہوں نے اپنی قسموں کو ڈھال بنا رکھا ہے۔ (مسلمانوں کے متعلق طعن و تشنیع کرتے ہیں، ان پر تہمتیں لگاتے اور جھوٹ باندھتے ہیں) اور اس طرح وہ اللہ کے راستے سے (لوگوں کو) روکتے ہیں (تاکہ دائرہ اسلام میں داخل نہ ہوں)، یہ انتہائی گھنائونے (اور شر انگیز و قبیح) افعال ہیں جو وہ کرتے ہیں (ان کے اثرات المناک و اذیت ناک ہوں گے)۔
</item><item>یہ (طرز عمل) بدیں وجہ ہے کہ (پہلے) وہ ایمان لائے پھر اس کے منکر ہو گئے تو (اس کا نتیجہ یہ ہوا کہ اللہ کے قوانین مجازات و احترام آرزو کی رو سے) ان کے دل و دماغ پر چھاپ لگا دی گئی 2 (اور ان کو مہر۔ بند کر دیا گیا)، چنانچہ وہ کچھ بھی نہیں سمجھتے۔ حواشی -2 ان آیات میں منافقوں کے چار خصائل کو نمایاں کیا گیا ہے: اولاً: وہ صرف زبان سے کلمہ شہادت پڑھتے ہیں، دل سے نہیں۔ اس کا مطلب ہے کہ وہ رسالت (آخر) کو تسلیم بالیقین نہیں کرتے۔ ثانیاً: قسمیں کھا کھا کر لوگوں کو اللہ کی راہ سے روکنا ان کا شعار ہوتا ہے۔ ثالثاً: ایمان لانے کے بعد کفر کرتے ہیں یا بعض آیات کو مانتے ہیں اور بعض کو قولاً یا فعلاً نہیں مانتے۔ رابعاً: نفاق کی سرطانی بیماری کے سبب ان کا نظام قلب (=دل و دماغ) مہر۔ بند ہو جاتا ہے، جس کے نتیجے میں عقل مفلوج و کج ہو جاتی ہے اور حق کی باتیں سننے کے قابل نہیں رہتی۔
</item><item>اور جب آپؐ ان کو دیکھیں تو (ان کی ظاہری شکل و شبہات یعنی) ان کے جسم آپؐ کو بھلے معلوم ہوں اور اگر وہ کچھ کہیں تو آپؐ ان کی باتیں سنتے رہ جائیں (لیکن ان کی حالت آپ سے مخفی نہیں) گویا وہ لوگ لکڑیاں ہیں جو دیوار کے سہارے کھڑی کر دی گئی ہوں (محض بے جان اور خشک، زیادہ سے زیادہ سوختنی! یہ منافق ایسے بزدل ہوتے ہیں کہ) ہر زور کی آواز کو سمجھتے ہیں کہ ان ہی کے خلاف ہے۔ یہی (تمہارے) حقیقی دشمن ہیں، لہٰذا ان سے محتاط رہنا۔ اللہ ان کو غارت کرے، (وہ راہ حق سے) کہاں پھرے جا رہے ہیں! (کیا یہ عذاب الٰہی سے بچ سکتے ہیں! ان کو جو ڈھیل، اللہ کے قانون امہال = Law of Respite، کی وجہ سے دی گئی ہے، وہ بھی قانون ابتلاء Law of Trial and Probation=،کے مطابق ہے۔
</item><item>اور جب ان سے کہا جاتا ہے کہ آئو رسولؐ اللہ تمہارے لئے مغفرت کی دعا کریں تو وہ اپنے سروں کو جھٹک اور گھما دیتے ہیں اور تم انہیں دیکھتے ہو کہ وہ کس رعونت اور تکبر سے آنے سے رک جاتے ہیں۔ حواشی -3 منافق اس قدر متکبر و مغرور اور سرکش و عاقبت نا اندیش ہو جاتے ہیں کہ انہیں اللہ تعالیٰ کی مغفرت کی بھی پروا نہیں رہتی۔ وہ چونکہ فاسق ہوتے ہیں، یعنی اللہ تعالیٰ سے عہد کرکے توڑ دینا ان کی فطرت ثانیہ بن جاتی ہے، اس لئے وہ راہ راست پر نہیں آ سکتے۔ وجہ یہ ہے کہ انہیں ہدایت کی آرزو ہی نہیں ہوتی۔
</item><item>آپؐ ان کیلئے بخشش مانگیںیا ان کیلئے بخشش نہ مانگیں، ان کے حق میں یکساں ہے۔ اللہ (اپنے قوانین احترام آرزو اور ہدایت و تقویٰ کی رو سے) ان کو ہرگز نہ بخشے گا۔ بلاشبہ الہ (اپنے قوانین کے مطابق) نافرمان لوگوں کو ہدایت نہیں دیا کرتا، یعنی ان کو صراط مستقیم نہیں دکھلاتا۔
</item><item>یہی (منافق) وہ لوگ ہیں جو کہتے ہیں کہ جو لوگ رسولؐ اللہ کے ساتھ ہیں، ان پر مت خرچ کرو، یہاں تک کہ (وہ پریشان ہو کر خود) منتشر ہو جائیں۔ (گویا مساکین اور مہاجرین کی کفالت انصار اور ابل مدینہ کرتے ہیں، نیز یہ کہ اگر وہ ان کے کفیل نہ ہوں تو وہ ان سے جدا ہو جائیں گے۔) حالانکہ آسمانوں اور زمین کے خزانے (مادی و معنوی) اللہ ہی کے ہیں4 لیکن منافق نہیں سمجھتے۔ حواشی -4 اللہ کے خزانہ کی اصطلاح قرآنی کا مطلب ہے: اللہ تعالیٰ کی کل نعمتوں، مثلاً مال و منال، علم و قدرت اور رزق وغیرہ وغیرہ کے خزانے۔
</item><item>(یہ منافق) کہتے ہیں کہ اگر ہم مدینہ واپس پہنچ گئے تو (ہم میں) جو عزت والے (معزز اور زور آور) ہیں، وہ ذلت والوں (بے حیثیت اور کمزوروں) کو نکال دیں گے، حالانکہ (وہ یہ نہیں سمجھتے کہ وہ خود ذلیل ہیں۔ درحقیقت) عزت صرف اللہ کیلئے ہے اور اس کے رسولؐ کیلئے اور (درجہ بدرجہ) مؤمنین کیلئے، لیکن منافقین (یہ) نہیں جانتے۔
</item><item>اے لوگو جو ایمان لائے ہو! (تمہیں متنبہ کیا جاتا ہے کہ) کہیں ایسا نہ ہو کہ تمہارے مال و منال اور تمہاری اولاد تمہیں اللہ کے ذکر، یعنی یاد یا قرآن سے غافل کر دے 5 اور جو ایسا کرے گا تو ایسے لوگ ہی (دنیوی و اخروی حسنہ کے معاملے میں) خسارے میں رہنے والے ہیں۔ حواشی نمبر۵ اللہ تعالیٰ کے ذکر سے تغافل، کُل زندگی کازیاں ہے اور اس تغافل وزیاں کاری کے دو بینادی عوامل ہیں: مال و دولت اور اولاد۔
</item><item>اور (اے مسلمانو!) ہم نے جو بھی تمہیں رزق 6 عطا کیا ہے، اس میں سے (اللہ کی راہ میں اس کے بندوں پر خرچ کرو، پیشتر اس کے کہ تم میں سے کسی ایک کی موت آ جائے (اس وقت اس کو ہوش آئے) تب وہ (بڑی حسرت ناک تمنا کے ساتھ) کہنے لگے کہ اے میرے پروردگار! تو نے مجھے تھوڑی سی مہلت کیوں نہ دی کہ میں (تیری راہ میں، تیرے بندوں پر) خرچ کرنا اور صالحین (= عدل و احسان کرنے، حیات اجتماعیہ سے فساد دور کرنے اور اس میں توازن برقرار رکھنے والوں) میں سے ہوتا (یا ان میں شامل ہو جاتا)۔ حواشی -6 اس آیہ جلیلہ و تنذیری میں رزق سے مراد ہے: مال و دولت، زر وسیم، لعل و گوہر، منقولہ وغیرہ منقولہ جائیداد، نیز علم و ہنر اور ٹیکنالوجی وغیرہ وغیرہ۔
</item><item>اور (اللہ کا تو یہ قانون تعجیل و امہال Law of Swift Reckoning and Respite ہے کہ) جب کسی کی مدت عمل پوری ہونے کا وقت(مقرر) آ جاتا ہے، تو اللہ قطعاً کسی شخص کی ’’اجل مسمی‘‘ کو مؤخر نہیں کرتا اور (اب تمنائوں سے کچھ نہیں ہوتا) اللہ، جو کچھ تم کرتے ہو، اسے خوب جانتا اور کلی طور پر باخبر ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>آسمانوں اور زمین میں جو بھی ہیں، اللہ کی تقدیس اور فرماں برداری میں سرگرم عمل رہتے ہیں، حقیقی بادشاہت بھی اسی کیلئے ہے اور اسی کیلئے تعریف و ستائش اور شکر و سپاس ہے اور وہ (اللہ) ہر شے اور اس کے کرنے پر قدرت کاملہ رکنے والا ہے۔
</item><item>وہی تو ہے جس نے (اپنی تخلیقی فعلیت سے) تم کو (ارتقائی انداز میں) پیدا فرمایا، پھر تم میں سے (اس کے قوانین احترام آرزو، ہدایت و تقویٰ اور مکافات عمل کی رو سے، بعض (حق ناشناس) کافر ہیں اور بعض مؤمن اور (یاد رکھو!) جو کچھ بھی تم کرتے رہتے ہو، اللہ اسے دیکھ رہا ہے (اس سے غافل نہیں)۔
</item><item>اس نے افلاک یا آسمانوں اور کرۂ ارضی یا زمین کو برحق (مستقل افادی و جمالیاتی) اور حکیمانہ و مقصدیتی اقدار (Permanet, beneficialm aestheti and purposeful values) کے ساتھ (ارتقائی انداز میں) تخلیق کیا ہے (کہ ایسا کرنا اس کی سنت حسنہ ہے، جس پر مشاہدہ گواہ ہے) اور تمہاری صورتگری کی تو تمہاری صورتیں حسین ترین بنائیں اور (یاد رکھو!) تمہارے سفر زندگی کی آخری منزل اسی کے پاس 1 ہے۔ حواشی -1 رب عاشق نے انسان کی صورت و سیرت حسین بنائی ہے۔ اگر وہ اس کے قوانین و احکام اور تعلیمات کے مطابق حسین زندگی کرے گا اور اس کی فطری و حسین راہ راست (=صراط مستقیم) پر سفر زندگی کرے گا تو وہ اپنی آخری منزل مقصود پر پہنچ جائے گا، جو اللہ تعالیٰ کی جنت قرۃ العین ہے۔ لیکن اگر اس نے ایسا نہ کیا اور کفر و شرک اور جرم و ظلم کی راہوں پر سفر زندگی کرتا رہا تو اس کی منزل آخر اس کے اعمال کی طرح انتہائی قبیح و تاریک اور خوفناک و غم انگیز ہو گی، جسے قرآن حکیم نے بئس المصیر (آل عمران 162:3) سے تعبیر کیا ہے۔
</item><item>وہ بخوبی اور کلی طور پر جانتا ہے جو کچھ آسمانوں میں ہے اور جو کچھ زمین میں ہے اور (یاد رکھو!) تم جو کچھ چھپاتے (اور چھپا کر کرتے) ہو اور جو کچھ علانیہ کہتے (اور کرتے) ہو، وہ اسے بھی خوب جانتا ہے (اس لئے کہ وہ عالم الغیب و الشھادۃ ہے اور ہر انسان کے اعمال ساتھ ساتھ اس کے حلقومی کیسٹ میں ریکارڈ بھی ہوتے جاتے ہیں) اور اللہ یقینا تمہارے دلوں کے حال سے بخوبی واقف ہے (باطنی احوال و ظروف کا علم رکھنے والا، حسی۔ قلبی۔ نفسی نظام کے بھیدوں سے باخبر ہے)۔
</item><item>کیا تم کو ان لوگوں (یا اقوام) کی خبر یا رواداد نہیں پہنچی، جو (تم سے) پہلے منکر ہو چکے ہیں؟ پس انہوں نے (دنیا میں) اپنے اعمال (بد) کا (اللہ کے قانون مجازات کی رو سے) مزہ چکھا اور (آگے آخرت میں) ان کیلئے المناک عذاب یعنی آتش بداماں کرب و درد سہنا ہو گا۔
</item><item>یہ (عذاب) اس لئے (تھا) کہ ان کے پاس ان کے رسولؑ کھلی نشانیاں اور واضح احکام و تعلیمات نیز آئین و قوانین لے کر آتے رہے، لیکن وہ (یہی) کہتے کہ کیا ہم کو (ہمارے جیسا) بشر راہ ہدایت دکھائے گا۔ پھر انہوں نے ان کو (اپنا ہادی، اپنا رہبر اور اپنا رسولؐ) نہ مانا (اور نہ انہوں نے احکام الٰہیہ کو تسلیم بالیقین کیا) اور روگردانی کی (تو اللہ نے بھی نظر رحمت ہٹا لی) اور اللہ نے بھی بے پروائی کی اور یقین مانو کہ اللہ ہر طرح سے بے احتیاج و بے نیاز… ثنائے جمیل و ستائش کا حقدار و ستودہ صفات ہے۔
</item><item>جن لوگوں نے نبی اکرمؐ کی دعوت توحید کا انکار کیا، وہ اس زعم میں مبتلا ہیں کہ وہ مرنے کے بعد زندہ نہیں اٹھائے جائیں گے۔ کہہ دو، اے نبیؐ! ہاں، میرے رب کی قسم، تم ضرور بالضرور دوبارہ اٹھائے جائو گے اور تمہارے کرتوتوں سے تمہیں آگاہ کیا جائے گا اور ایسا کرنا اللہ کیلئے بہت آسان ہے۔
</item><item>لہٰذا (قصہ کوتاہ) اللہ اور اس کے رسولؐ پر، نیز النور (=قرآن حکیم) پر، جو ہم نے (اپنے محبوبؐ پر) نازل کیا ہے ایمان لائو۔ اللہ کو اس کی پوری خبر ہے جو تم کرتے ہو۔
</item><item>(اس حقیقت کا پتا تمہیں اس دن چل جائے گا) جب وہ یوم اجتماع (حشر کے دن) تم سب کو اکٹھا کرے گا۔ یہ ایک دوسرے کے مقابلے میں لوگوں کے نفع و نقصان کا دن ہو گا یعنی اس روز سب کو پتا چل جائے گا کہ کون خسارے میں رہا اور کون نفع میں۔ (نفع میں وہ ہے اور رہے گا) جو اللہ پر ایمان لاتا ہے اور (اس کے نتیجے میں) صالح یا حسین عمل کرتا ہے۔ (اس کی بدولت) اللہ تعالیٰ اس کی بداعمالیوں کے اثرات کو ان سے محو کر دے گا اور ان کو ایسی جنتوں میں داخل کرے گا، جن کے نیچے نہریں رواں دواں ہوں گی۔ وہ ان میں ابد الآباد تک رہیں گے۔ یہ ہے (حقیقی) عظیم کامیابی و کامرانی۔
</item><item>اور جن لوگوں نے کفر کیا اور ہماری آیات یعنی احکام و تعلیمات، قوانین و ہدایات اور اعجازی نشانیوں کو جھٹلایا، وہی اہل دوزخ ہیں، اس میں ہمیشہ رہیں گے اور وہ بہت برا ٹھکانہ ہے۔
</item><item>(دنیا میں) کوئی مصیبت اللہ کے اذن کے بغیر نہیں آتی اور جو شخص اللہ (کی توحید الوھیت و ربوبیت) پر ایمان رکھتا ہے (جس طرح ایمان لانے اور رکھنے کا حق ہے)، اللہ اس کے قلب (عقل و فکر اور جذبہ و احساس، جذبات و تمنیات، سوچ و عمل، احساسات و تصورات) کو ہدایت دیتا ہے (اس لئے کہ ٹیڑھا یا گمراہ بھی قلب ہی ہوتا ہے۔ وہ اس کیلئے حقیقی منزل مقصود اور راہ مستقیم روشن تر کر دیتا ہے) اور اللہ یقینا ہر شے کا علم کلی رکھنے والا شاہد (Knower-Seer)ہے۔
</item><item> اور اللہ تعالیٰ کی اطاعت کرو، یعنی اس کے قوانین و احکام اور تعلیمات و ہدایات پر عمل کرو اور اللہ کے رسول (آخرؐ) کی اطاعت کرو، یعنی آپؐ کا کہا مانو اور آپؐ کی سنت حسنہ کا اتباع کرو اور اگر اس کے باوجود تم نے روگردانی کی (If you turn away)، (اے نبیؐ! اپٓ پروانہ کریں، کیونکہ) ہمارے رسولؐ کے ذمے صرف (احکام الٰہیہ کو) واضح طورپر پہنچا دینا ہے۔
</item><item>وہ جو (کل صفات حسنہ کا مالک بالذات) اللہ ہے، صرف وہی معبود و مطاع اور حاکم حقیقی اور احکام و آئین نافذ کرنے والا ہے، اس کے سوا ایسا کوئی نہیں اور نہ ہو ہی سکتا ہے (اس لئے کہ جملہ موجودات اس کی مخلوقات، پروردہ، محتاج اور سائل ہیں، نیز لذت موت سے آشنا ہونے والی ہیں)۔ مؤمنوں کو (ہر حال میں) اللہ تعالیٰ ہی (کی نصرت و رحمت اور مغفرت و ہدایت) پر تکیہ کرنا چاہئے (Should trust in)۔
</item><item>اے ایمان والو! تمہاری بیویوں اور تمہاری اولاد میں سے بعض تمہارے دشمن ہیں، لہٰذا ان سے ہوشیار رہو (ان کی محبت میں نہ اللہ اور نہ اس کے احکام و تعلیمات کو بھول جائو، نہ بات بات پر ان کی گرفت کرو۔) اور اگر ان کو معاف کر دو اور درگزر سے کام لو اور بخشش دو (تو اللہ بھی اپنی صفت رحمت و مغفرت کے ساتھ تمہاری طرف رجوع برحمت ہو گا)۔ پس (یقین جانو کہ) اللہ تو ہے ہی گناہ بخشنے اور ان سے حفاظت کرنے والا… بہت زیادہ اور بار بار ترس کھانے، عفو و درگزر اور لطف و کرم کرنے والا۔
</item><item>بیشک تمہارے مال و منال اور تمہاری اولاد تو (کڑی) آزمائش ہیں اور یہ اللہ ہی ہے جس کے پاس اجر عظیم یعنی بہت زیادہ اور اچھا اجر ہے۔
</item><item>لہٰذا جہاں تک (تمہاری مقدرت میں ہے اور) ہو سکے، اللہ کا تقویٰ کرو یعنی اس کے قرب و رضوان، راہ مستقیم اور جنت الماویٰ کی طلب و آرزو کرتے اور اس کی دوری و مہجوری، گمراہی، قانون مجازات اور جہنم سے ڈرتے رہو۔ نیز، اس کی یعنی قرآن مجید کی باتیں سنو اور اطاعت کرو اور (اپنا مال و دولت اللہ کی راہ میں) خرچ کرو، یہ تمہاری لئے بہتر (اور موجب خیر و برکت) ہے اور جو اپنے نفس کے بخل و طمع سے محفوظ رہا تو ایسے ہی لوگ النار سے محفوظ رہنے اور دنیوی و اخروی حسنہ پانے میں کامیاب ہونے والے ہیں۔
</item><item>(سنو!) اگر تم اللہ کو حسین قرض دو (=قرض حسنہ یا قرض حسن) یعنی اگر اس کی راہ میں احسن طریق سے خرچ کرو گے تو اللہ تعالیٰ کو قرض حسنہ دینے کے برابر ہو گا تو وہ اسے تمہارے لئے کئی گنا زیادہ کرکے تمہیں دے گا اور تمہاری حفاظت اور مغفرت فرمائے گا۔ اللہ بڑا قدر دان… برد بار ہے۔
</item><item> وہ غیب و مشہود (اور مرئی (Visible) و غیر مرئی (Invisible)اشیاء و واقعات اور حقائق و اسرار) کا علم کلی رکھنے والا ہے… وہ صاحب سطوت و صولت، مقتدر و اعلیٰ، بے نہایت حکمت والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے نبیؐ! (آپ مؤمنوں سے کہہ دیں کہ) جب تم لوگ عورتوں کو طلاق دو تو ان کی عدت کے زمانہ سے پہلے ان کو اس طرح طلاق دو (یعنی حیض سے قبل حالت طہر میں طلاق دو تاکہ تین حیض جو عدت کی مدت ہیں پورے ہوں) اور عدت (کے زمانہ) کا ٹھیک ٹھیک شمار کرو اور اپنے اللہ اور پروردگار و آقا کے قرب و رضوان کی طلب و آرزو کرو اور اس کے قانون مجازات سے ڈرو (اور اس کے احکام کا ہر حال میں خیال رکھو، بالخصوص طلاق کے بعد عدت کے دنوں میں) انہیں نہ تو ان کے گھروں سے نکالو اور نہ وہ خود ہی نکلیں۔ ہاں اگر وہ صریح بے حیائی کا کام کریں (تو ان کو نکال دو)۔ یہ اللہ تعالیٰ کی مقرر کردہ حد بندیاں (Limits ordained b Allah) ہیں اور جو لوگ اللہ تعالیٰ کی مقرر کردہ حد بندیوں کو (توڑ کر) باہر نکل جائیں، تو اصل میں وہی اپنے آپ پر ظلم کرنے والے ہیں۔ (اے طلاق دینے والے!) تجھے کیا معلوم کہ اللہ اس (طلاق رجعی) کے بعد (موافقت کی) کوئی صورت پیدا کر دے (شاید کہ تم میں صلح ہی ہو جائے یا تم پھر رجوع کر لو)۔
</item><item>پھر (طلاق رجعی کی صورت میں) جب وہ (یعنی بیویاں) اپنی (عدت کی) مدت (ختم کرنے) کے قریب ہوں تو (زمانہ عدت کے اندر) پھر ان کو احسن طریق سے اپنے پاس رکھ لو یا پھر احسن طریق سے اپنے سے جدا کر دو اور (اگر رجوع کرکے ان کو اپنی زوجیت میں رکھنا چاہتے ہو تو) اپنوں میں سے دو معتبر اور صاحب عدل اشخاص کو (دونوں حالتوں میں) گواہ بنا لو اور (اے گواہ بننے والو!) ٹھیک ٹھیک اللہ ہی کیلئے گواہی دو۔ یہ باتیں ہیں جن کی تم لوگوں کو نصیحت کی جاتی ہے، ہر اس شخص کو اللہ (کی توحید الوھیت و بوبیت) اور روز آخرت (یعنی قیامت، نشاۃ ثانیہ، روز حساب و جزا، جنت اور جہنم) پر (طمانیت قلب کے ساتھ) ایقان و ادغان رکھتا ہو اور جو کوئی اللہ (کے قانون مجازات کی گرفت و تعزیر) سے ڈرتا رہے گا، تو اللہ اس کیلئے (دنیا اور آخرت کے خوف و حزن اور غم و اندوہ کی آگ سے) نکلنے کی کوئی راہ (صورت) پیدا کر دے گا۔
</item><item>اور اس کو (وہاں سے) رزق2 دے گا جہاں اس کو خیال و گمان (بھی) نہ ہو گا اور جو اللہ پر (رزق و نصرت کیلئے) بھروسہ کرے، سو وہ (اللہ) اس کیلئے کافی ہے، بے شک اللہ (اپنے قوانین مشیت و حکمت اور تدبیری کے مطابق) اپنا (ارادہ اور) کام پورا کرکے رہتا ہے۔ بیشک اللہ نے ہر شے کی تقدیر مقرر کر دی ہے، یعنی اس کی موضوعی۔ معروضی مقتضیات کو پیش نظر رکھ کر اسے ان کے مطابق موزوں یا حسین بنایا۔ حواشی -1 اس آیہ مبارکہ میں رزق سے مراد ہر عطائے جاریہ ہے، جیسے مال و دولت، جائیداد، علم و ہنر، ٹیکنالوجی، جاہ و حشمت، دنیوی و اخروی حسنہ، یعنی ہر نعمت وغیرہ وغیرہ۔
</item><item>اور تمہاری (مطلقہ) عورتوں میں سے جو حیض آنے سے نا امید ہو چکی ہوں (ان کی طلاق کا مسئلہ ہو) اور اگر (ان کی عدت کی تعیین کے متعلق) تم کو شبہ ہو (کہ تین حیض کی گنتی سے کیسے پوری ہو) تو ان کی عدت تین ماہ ہے اور ایسے ہی (یہ حکم ان کیلئے بھی ہے) جن کو ابھی حیض نہیں آیا یعنی تین مہینے اور حاملہ عورتوں کی عدت، وضع حمل ہے (یعنی بچہ پیدا ہو جائے، چاہے ایک منٹ کے بعد ہو جائے یا کتنی ہی طویل مدت کے بعد ہو) اور جو شخص اللہ کی طلب و آرزو کرتا اور اس (کے قانون مجازات = Law of Retribution) کی گرفت و تعزیر سے ڈرتا ہو گا، تو وہ (اللہ) اس کے کام میں آسانی پیدا کر دے گا (اور عرصہ حیات آسان و کشادہ کر دے گا)۔
</item><item>یہ اللہ کا حکم ہے جو اس نے تمہاری طرف نازل کیا ہے اور (یاد رکھو! کہ) جو اللہ کا تقویٰ اختیار کرتا (اور اس کے قرب و رضوان کی طلب و جستجو کرتا اور اس کی دوری و مہجوری، اس کے قانون مجازات، گمراہی اور جہنم سے ڈرے گا) تو وہ (اللہ) اس کے گناہوں کے غم انگیز و اذیت ناک اثرات کو محوکر دے گا اور (دنیا و آخرت دونوں میں) اس کو بڑا اور عظیم الشان اجر دے گا۔
</item><item>(جن عورتوں کو تم نے طلاق دی ہے) ان کو اپنی حیثیت (اور اپنے مقدور) کے مطابق رہنے کا گھر دو، یعنی اسی جگہ رکھو جہاں تم رہتے ہو اور انہیں تنگ کرنے کی غرض سے نہ ستائو اور اگر وہ حاملہ ہوں تو وضع حمل (بچہ پیدا ہونے) تک ان پر خرچ کرتے رہو۔ پھر اگر وہ (بچے کو) تمہاری خاطر دودھ پلائیں تو ان کی اجرت انہیں دو اور آپس میں (بچے کی نگہداشت یا اجرت وغیرہ کے متعلق امور کو دستور کے مطابق) بھلے طریقے سے (بذریعہ گفت و شنید) طے کر لو، لیکن اگر تم میں (اجرت طے کرنے میں) باہم کشمکش ہو تو کوئی دوسری عورت بچے کو دودھ پلائے گی (تاکہ تمہاری کشمکش کا اثر بچہ کی پرورش پر نہ پڑے)۔
</item><item>(غرض بچہ کی پرورش کا خرچ بہرحال باپ کے ذمہ ہے، اس طرح کہ) خوشحال شخص کو اپنی وسعت یا استطاعت کے مطابق خرچ کرنا چاہئے اور جس کے رزق میں تنگی یعنی آمدنی کم ہو، اس کو چاہئے کہ جتنا اللہ نے عطا کیا ہے، اس میں سے (بچہ کی نگہداشت پر) خرچ کرے۔ اللہ (اپنے قوانین عدل اور مکافات عمل کی رو سے) کسی شخص پر کفالت کی ذمہ داری کا بار اس کی مالی حیثیت کے مطابق ہی ڈالتا ہے، اس سے زیادہ زیر بار نہیں کرتا جتنا اس کو دیا ہے۔ (اور جو اللہ کے احکام کی پابندی کرے گا) اس کیلئے وعدہ ہے کہ وہ اللہ تنگ دستی کے بعد فراخ دستی بھی عطا فرما دے گا۔
</item><item>اور کتنی ہی بستیاں تھیں جنہوں نے اپنے رب اور اس کے رسولوںؑ کے احکام ماننے سے سرتابی کی تو ہم نے (اپنے قوانین تعجیل و امہال اور مجازات کے مطابق) ان کا سخت محاسبہ کیا اور ان کو ہم نے نرالی آفت میں مبتلا کیا (وہ سزا دی جو ان کے تصور میں بھی نہیں تھی)۔
</item><item> غرض انہوں نے (اللہ کے قانون مکافات عمل کے مطابق) اپنی بداعمالیوں کا مزہ چکھا (یہ تو صرف عذاب الٰہی کا ایک نمونہ تھا، حقیقی عذاب تو ان کا منتظر ہے۔) انجام کار، ان کیلئے (دنیوی و اخروی حسنہ کا) گھاٹا ہی گھاٹا ہے۔
</item><item>ان کیلئے (آخرت میں) اللہ نے سخت عذاب تیار کر رکھا ہے۔ پس اے عقل والو! اللہ تعالیٰ کے قرب و رضوان کی طلب و آرزو کرتے اور اس کی دوری و مہجوری اور قانون مجازات سے ڈرتے رہو، (دراصل قوت ایمانی ہی کا نام عقل ہے۔ اے لوگو) جو ایمان لا چکے ہو، اللہ نے یقینا تمہاری طرف ذکر نازل کیا ہے۔
</item><item>ایسا رسولؐ جو تم پر اللہ کی طرف و واضح آیات کی تلاوت کرتا ہے (تم ان کو سمجھو اور ان پر عمل کرو)، تاکہ جو لوگ ایمان لائے اور جنہوں نے عدل و احسان، خیز و حسنہ اور صلاح و فلاح کے کام کئے ہیں وہ ان کو (شرک و کفر، ظلم و عدوان اور جہالت کی) تاریکیوں سے نکال کر (ایمان و توحید، عدل و احسان کے) نور (کی بجلی) میں لے آئے اور جو کوئی اللہ پر ایمان بالیقین لائے گا اور عدل و احسان، خیر و حسنہ اور صلاح و فلاح کے کام کرے گا، اللہ اسے جنتوں میں داخل کرے گا، جن کے نیچے نہریں رواں دواں ہوں گی اور وہ ان میں ہمیشہ ہمیشہ رہیں گے۔ اللہ نے ایسے شخص (= اہل جنت) کیلئے از بس خوبصورت و دل انگیز اور لذیذ و سرور انگیز نعمتیں تیار کر رکھی ہیں۔
</item><item>اللہ وہی ہے جس نے سات آسمان پیدا فرمائے اور انہی کی مانند زمین کی قسم سے بھی 2۔ ان کے درمیان (اس کا) حکم نازل ہوتا رہتا ہے (اس کے صفات جمال و جلال اور تخلیقی فعلیت کا یہی مظہر ہیں اور اس کی قدرت و حکمت کے کارنامے)، تاکہ تم لوگوں کو علم ہو جائے کہ اللہ ہر شے اور اس کے کرنے پر قدرت (کاملہ) رکھتا ہے اور بلاشبہ اللہ نے اپنے علم سے ہر چیز کا احاطہ کر رکھا ہے3۔ حواشی -2 چونکہ ہر ایک ستارہ اپنی ذات میں ایک زمین ہے اور باقی تمام ستارے اس کیلئے آسمان ہیں، پس معلوم ہوا کہ جتنے ستارے ہیں،اتنی ہی زمینیں ہیں۔ ان کی مثل کا مطلب گنتی اور تخلیق دونوں طرح ہو سکتا ہے۔ -3 کسی چیز پر علم کے ذریعے احاطہ کر لینے کا مطلب یہ ہے کہ انسان اس چیز کے وجود، جنس، کیفیت، اس کی غرض و غایت اور اس کو وجود میں لانے کی مقصدیت، الغرض اس کے مالہ و ماعلیہ کو کامل طور پر سے معلوم کرے، اس طرح احاطہ کرنے کی قدرت اللہ تعالیٰ کے سوا کسی کو حاصل نہیں اور نہ ہو ہی سکتی ہے۔ چنانچہ قرآن حکیم نے مخلوق کے اس قبیل کے احاطہ علمی کی نفی کی ہے (یونس 39:10)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے نبیؐ! آپ اس چیز کو کیوں حرام کرتے ہیں، یعنی حرام نہیں کر سکتے، جسے اللہ نے آپ کیلئے حلال کیا 1 ہے؟ (کیا) اس لئے کہ آپ اپنی بیویوں کی خوشنودی چاہتے ہیں؟ اور اللہ مغفرت کرنے والا… انتہائی رحم و کرم کرنے والا ہے۔ حواشی -1 اس آیۂ تحریمہ میں یہ از بس اہم نکتہ مضمر ہے کہ حلال و حرام کا حکم اللہ تعالیٰ ہی دے سکتا ہے، لیکن اس کے سوا کوئی اور چاہے کتنا برگزیدہ انسان ہو، ایسا حکم دینے کا مجاز نہیں۔ نیز اس آیت سے بعض مفسرین نے شہد کا واقعہ بعض نے ماریہ قبطیہ کا واقعہ مراد ہے۔
</item><item>اللہ نے تمہارے لئے اپنی قسموں کا کفارہ، (یعنی اس کی کیفیت و کمیت کو متعین یا) مقرر کر دیا 2 ہے اور اللہ ہی تمہارا دوست و سرپرست اور آقا ہے اور وہ (اللہ) علم کلی رکھنے والا… انتہائی دانشمند اور اپنے امور کمال دانشمندی سے سرانجام دینے والا ہے۔ حواشی-2 دیکھئے المائدۃ 89:5۔
</item><item>اور یہ بات بھی سوچنے کی ہے کہ) نبی (اکرمؐ) نے اپنی کسی ایک بیوی سے پوشیدہ طور پر، راز (یا ظاہر نہ کرنے) کی بات کی تھی، پھر جب ان کی بیوی حفصہؓ) نے اس کی اطلاع (دوسری بیوی حضرت عائشہؓ کو) دے دی اور اللہ نے یہ بات پیغمبرؐ پر بھی ظاہر کر دی، تو نبی (اکرمؐ) نے اپنی (زوجہ کو) کچھ بات تو بتا دی اور کچھ بات بتانے سے اغراض کیا (Avoided)، پھر جب انہوں نے بیوی کو وہ بات بتائی تو وہ بولیں: آپؐ کو کس نے یہ بتایا؟ آپؐ نے فرمایا: مجھے علم کلی رکھنے والے… ہر چیز سے باخبر (اللہ) نے بتایا 3ہے۔ حواشی -3 اس آیہ کریمہ کی غرض ازواج مطہراتؓ کو اور بالواسطہ تمام ذمہ دار مؤمنوں کی بیویوں کو اس بات پر متنبہ کرنا ہے کہ وہ رازوں کی حفاظت میں بے پروائی سے کام نہ لیں۔ جو شخص جتنی بڑی ذمہ داری حیثیت رکھتا ہو۔ اس کے گھر سے رازوں کا افشا اتنا ہی زیادہ خطرناک ہوتا ہے۔ بات خواہ اہم ہو یا غیر اہم، راز کی حفاظت کرنے میں تساہل کی عادت پڑ جائے تو غیر اہم باتوں کی طرح وقت اہم بات بھی کھل جاتی ہے۔
</item><item>نوٹ: اس آیت میں حضرت حفصہؓ اور حضرت عائشہؓ سے خطاب ہے۔ اگر تم دونوں اللہ سے رجوع کرکے توبہ کرتی ہو (تو یہ تمہارے لئے بہتر ہے)، کیونکہ تمہارے قلوب (=دل و دماغ) (راہ اعتدال سے ہٹ کر ایک سمت) جھک گئے تھے اور عہد کر لو کہ اب ایسا نہ کرو گی) اور اگر تم دونوں (رسولؐ کے مقابلے میں) جتھ بندی اور ایک دوسرے کی معاونت کرتی رہیں (اور تم نے باہم وہ طریقہ اختیار کیا جو نبیؐ کو ناگوار ہو) تو جان رکھو کہ اللہ ان کا دوست، کار ساز و سرپرست ہے اور اس کے بعد جبریلؑ صالح اہل ایمان اور سب ملائکہ ان کے معاون و مددگار ہیں۔ (نبیؐ کے مقابلے میں جتھ بندی سے انہیں تو کوئی نقصان نہیں پہنچ سکتا، البتہ تم مصیبت میں گرفتار ہو سکتی ہو۔)
</item><item>بعید نہیں کہ اگر نبیؐ تم سب کو 4 طلاق دے دے تو اس کا رب اسے تمہارے عوض اور بیویاں عطا فرمائے جو تم سے بہتر ہوں… سچی مسلمان، با ایمان، اطاعت شعار و فرماں بردار، توبہ کرنے والیاں، عبادت گزار، روزہ رکھنے والیاں، خواہ شوہر دیدہ ہوں یا کنوایاں (Virgins)۔ حواشی -4 معلوم ہوا کہ قصور صرف دو کا نہ تھا، بلکہ دوسری ازواج مطہراتؓ بھی کچھ نہ کچھ قصور وار تھیں۔ احادیث سے معلوم ہوتا ہے کہ اس زمانے میں آپؐ بیویوں سے اس قدر ناراض ہو گئے تھے کہ اپٓؐ نے ایک ماہ تک ان سے قطع تعلقکیے رکھا اور صحابہؓ میں مشہور ہو گیا کہ آپؐ نے ان سب کو طلاق دے دی ہے۔
</item><item>اے لوگو جو ایمان لائے ہو! اپنے آپ کو اور اپنے اہل و عیال کو (جہنم کی) آگ سے بچائو (Ward off yourself and your families from the Fire)، جس کا ایندھن (ایک تو مشرک و کافر، ظالم و مجرم اور غاصب و گمراہ) انسان اور (دوسرے، بخیل و سرمایہ دار، سود خور و سود کار اور حرام کار و ذخیرہ اندوز لوگوں کے جمع کئے ہوئے سیم و زر اور قیمتی) پتھر (Precious stones) ہوں گے۔ اس (نار جہنم) پر بڑے سخت مزاج اور زبردست فرشتے (متعین) ہیں، جو اللہ کے حکم کی بجا آوری میں (کسی صورت بھی) نافرمانی نہیں کرتے اور (نہ احکام کی بجا آوری میں کسی قسم کا تساہل کرتے ہیں، بلکہ) جو بھی حکم دیا جاتا ہے اسے (فوراً) بجا لاتے ہیں۔
</item><item>(اس دن کفار یعنی اللہ تعالیٰ کی توحید الوھیت و ربوبیت، دین یا نظام حیات کلی، کلام، خصوصاً حسن کلام آخر اور اس کے قوانین و احکام اور آئین و تعلیمات کے منکروں سے کہا جائے گا کہ) اے کافرو! آج کے دن تم بہانے نہ بنائو، (آج تو) تم (اللہ کے قانون مکافات عمل کے مطابق) ویسا ہی بدلہ یا جزا و سزا پائو گے جیسے عمل تم (دنیا میں) کیا کرتے تھے۔
</item><item>اے لوگو جو ایمان لائے ہو! اللہ کے حضور توبہ کرو، خالص اور سچی توبہ، یعنی اللہ کی طرف رجوع کرو، سخت نادم و پشیمان دل اور اس عزم کے ساتھ رجوع کرو کہ تم پھر کبھی ظلم و گناہ نہیں کرو گے۔ بعید نہیں کہ تمہارا پروردگار و آقا تمہاری سیآت یعنی گناہوں کے قبیح و غم انگیز اثرات کو محو کر دے گا اور تم کو ایسے بہشتوں میں داخل کرے گا جن کے نیچے نہریں رواں دواں ہوں گی۔ (یہ وہ روز ہو گا) جس روز اللہ اپنے نبیؐ اور ان لوگوں کو جو اس کے ساتھ ایمان لائے، رسوا نہ کرے گا۔ ان کا نور ان کے آگے آگے (سامنے) اور داہنے جانب تیزی سے رواں دواں ہو گا۔ وہ دعا کریں گے: اے ہمارے مربی و مالک! ہمارے (حسی۔ قلبی۔ نفسی نظام کے) نور5 کی ہمارے لئے تکمیل کر دے اور (خطا و نسیان، ظلم و تغافل اور جرم و گناہ وغیرہ وغیرہ سے) ہماری مغفرت اور حفاظت فرما۔ بیشک تو ہر شے اور اس کے کرنے پر قدرت کاملہ رکھنے والا ہے۔ حواشی -5 اس آیہ بصیرت افروز میں نور سے مراد نور قلبی ہے، جو اس دنیا میں موضوعی انداز میں یا بصیرت بن کر راہ منزل دکھاتا ہے اور آخر میں معروضی صورت اختیار کرکے اہل ایمان و آرزو کو جنت کی راہ دکھائے گا۔ لیکن یہ نور وہاں موضوعی۔ معروضی (Subjective-objective) ہو گا۔ باطنی یاقلبی نور نور آخرت میں کچھ اس طرح معروضی شکل اختیار کرکے اہل ایمان و آرزو کے آگے اور دائیں جانب رواں دواں ہو گا، جیسے ہم کاروں، ریل گاڑیوں اور ہوائی جہازوں کے اندر کی روشنی کو ان کے باہر چاروں طرف رواں دواں دیکھتے ہیں۔ یہ نور باطنی یا قلبی کیا ہے؟یہ انسان کے حسی۔ قلبی۔ نفسی نظام کے حسن و عشق کی تب و تاب ہے۔ بالفاظ دیگر، یہ ایمان و محسن عمل، عقل سلیم و علم قرآنی اور عشق الٰہی کا حاصل ہے، جسے بصیرت سے تعبیر کرتے ہیں۔ ڈاکٹر صاحب مرحوم و مغفور نے اس کیلئے جمالیاتی شعور کی تعبیر بھی اختیار کی ہے، جس کی نوعیت ارتقائی (Evolutionary) ہے۔ رب رحمن کی جمال آرائی و حسن کاری کے نوبنو اور تازہ بتازہ نظاروں کا جمالیاتی مشاہدہ (Aesthetic experience) کرنے کی خاطر اہل آرزو (=متقی) اپنے نور کے اتمام دوام یا جمالیاتی شعور کے ارتقائے دوام کی دعا مانگتے رہیں گے۔ اس میں یہ لطیف نکتہ ہے کہ نور کا اتمام، جو نقطہ متناہیت پر نہیں، بلکہ کمال نو کے نقطہ آغاز پر دلالت کرتا ہے، دراصل انسان کے جمالیاتی شعور کا ارتقائے مدام ہے۔ اسے نقرب الی اللہ اور ہجرت الی اللہ سے تعبیر کر سکتے ہیں۔ تقرب الی اللہ (دراصل اہل آرزو کا اپنے الٰہ یا معروض حسن و عشق (Object of Beauty and Love) کی طرف سفر ہے، جو نوعیت میں سفر شعور اور حقیقت میں سفر عشق ہے۔ سفر ہو عشق کا اور اہل جذب و شوق عالم کیف و مستی میں کھو نہ جائیں۔ کیسے ہو سکتا ہے؟ لیکن یہ تغافل لمحاتی بھی ہو تو معروض حسن و عشق سے دوری کا سبب تو بن ہی سکتا ہے۔ یہی وجہ ہے کہ اہل آرزو (=متقی) جنت میں بھی اپنے رب رحمن سے اس کی رحیمیت و مغفرت کی طلب و آرزو کرتے رہیں گے، تاکہ وہ اپنے محبوب و مفصود اور مطلوب کی ہم نظری و ہملامی کی رحیق مختوم کی لذت س یسدا متکیف و مسرور رہیں۔
</item><item>اے نبیؐ! کافروں یعنی اللہ تعالیٰ کے دین یا نظام حیات کلی (Complete way of life)، قرآن حکیم اور اس کے قوانین و احکام اور آئین وتعلیمات کے منکروں اور منافقوں سے جہاد کرو اور ان کے ساتھ سختی سے پیش آئو۔ ان کا آخری ٹھکانہ (Abode) جہنم ہے اور وہ سفر زندگی کی انتہائی بھیانک اور اندوہناک آخری منزل ہے
</item><item>اللہ کافروں کیلئے نوحؑ کی بیوی اور لوطؑ کی بیوی کی مثال پیش کرتا ہے۔ دونوں ہمارے بندوں میں سے دو صالح بندوں کی زوجیت میں تھیں (گویا بظاہر ان کا نبیوںؑ سے تعلق تھا، لیکن وہ دل سے کافروں کی ہمدرد اور ان کے شریک حال رہیں۔) پھر دونوں نے اپنے شوہروں سے خیانت یعنی منافقت اور دشمنان دین کا ساتھ دیا، وہ نبیوںؑ کی ازواج ہونے کے باوجود عذاب سے نہ بچ سکیں) اور وہ دونوں (نبیؑ، ان کے شوہر) اللہ (کے قانون مجازات) کی گرفت و تعزیر کے مقابلے میں ان عورتوں کے کچھ کام نہ آ سکے۔ دونوں سے کہہ دیا گیا کہ جہنم میں داخل ہونے والوں کے ساتھ تم دونوں (بھی) داخل ہو 6 جائو۔ حواشی -6 اگر نبیوںؑ کی بیویاں اپنی منافقت و خیانت کے باعث نہ بچ سکیں، تو کفار و مشرکین اور عام منافق مردوں اور عورتوں کا کیا انجام ہو گا؟
</item><item>اور اللہ نے مؤمنوں کیلئے ایک مثال فرعون کی بیوی کی بیان فرمائی۔ جب اس نے اپنے رب سے التجا کی: کہ اے میرے پروردگار! میرے لئے بہشت میں اپنے قرب (لامکانی) میں گھر بنانا اور مجھے فرعون اور اس کے اعمال (زشت مآل) سے نجات بخش اور ظالم لوگوں کے ہاتھ سے مجھ کو مخلصی عطا فرما۔
</item><item>اور (مؤمنوں کیلئے دوسری مثال) مریمؑ بنت عمران کی ہے، جس نے اپنی شرمگاہ (عفت و ناموس) کی حفاظت کی تھی۔ پھر ہم نے اس کے اندر اپنی طرف سے روح پھونک دی (جس کے باعث استقرار حمل ہوا) اور اس نے اپنے پروردگار و آقا کے ارشادات اور اس کی کتابوں کی تصدیق کی اور وہ (درحقیقت) اطاعت شعاروں میں سے تھی۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>وہ (اللہ) بڑا ہی مبارک و برکت دینے والا ہے، جس کے قبضہ قدرت میں (دنیا اور آخرت کی) بادشاہت ((Sovereignty) ہے اور وہ ہر شے (اور اس کے کرنے) پر قدرت کاملہ رکھتا ہے۔
</item><item>وہ (اللہ تعالیٰ) ہی ہے، جس نے موت اور 1 زندگی کو ایجاد و تخلیق کیا تاکہ تمہیں (تمہارے اور دوسروں کیلئے) آزما 2 دیکھے کہ تم میں کون زیادہ اعمال صالحہ یا حسین کام کرتے ہیں (اور اس طرح تمہیں اپنی اصلاح کرنے کا موقع فراہم کرے)۔ جہاں تک اس کا تعلق ہے، وہ تو ہے ہی صاحب سطوت و صولت… سیآت مٹانے اور ان سے تحفظ فراہم کرنے والا۔ حواشی -1 موت اور زندگی بھی اللہ تعالیٰ کی تخلیق ہیں، لہٰذا پنا تشخص رکھتی ہیں۔ -2 انسان ہر لحظہ اور ہر لمحہ آزمائش اور پرکھ میں سے گزر رہا ہے۔ دیکھئے قانون ابتلاء (Law of Trial and Probation) حسن قرآن، جلد اوّل ص 51 ببعد۔
</item><item>وہ (باری تعالیٰ) ہے جس نے سات آسمانوں کو تناسب وہم آہنگ اور درجہ بدرجہ پیدا کیا۔ تم تخلیق رحمانی میں کوئی اختلاف (یا تناقص اور بے ربطی) نہیں دیکھو گے۔ (یقین نہ ہو تو) پھرنظر کو لوٹائو تو پھر بھی اس میں کوئی خرابی یا خامی نظر نہ آئے گی۔
</item><item>تم اسی طرح یکے بعد دیگرے دیکھتے رہو، تمہاری نگاہ اٹھے گی اور عاجز و درماندہ ہو کر واپس آ جائے گی (لیکن کوئی نقص نہیں نکال سکے گی)۔ پھر نظر کو جتنی بار پلٹ پلٹ کر ان کی طرف پھیرو، وہ نظر ذلیل و شرمندہ اور تھکی ماندی تمہاری طرف لوٹ آئے گی، نہ آسمان میں کہیں شگاف ملے گا اور نہ نظام عالم میں کوئی فتور (رخنہ یا خلل) نظر آئے گا۔
</item><item>اور (دیکھو) بیشک ہم نے دنیا یعنی قریب کے آسمانوں کو تاروں کی قندیلوں سے خوشنما بنا دیا ہے اور انہیں شیاطین کو مار بھگانے نے کاذریعہ بنا دیا ہے۔ (وہاں سے ملائکہ، شیاطین کو آگے بڑھنے سے روکتے ہیں) اور ہم نے ان (شیاطین) کیلئے شعلہ بدامن جہنم کا عذاب (Blazing flames of the Hell) تیار کر رکھا ہے۔
</item><item>جو لوگ اپنے رب (کی ذات و صفات یا احکام و تعلیمات) کا انکار کریں گے، ان کیلئے جہنم کا عذاب ہے اور وہ (جہنم) سفر زندگی کی انتہائی بھیانک اور اندوہناک آخری منزل اور ٹھکانہ ہے۔
</item><item>جب وہ اس میں پھینکے جائیں گے، تو وہ اس کے دہانے کی ہولناک آوازیں سنیں گے اور وہ جوش کھا رہا ہو گا۔
</item><item>ایسا معلوم ہو گا) گویا شدت غیظ و غضب سے پھٹا جاتا ہو گا۔ ہر بار جب کوئی جماعت (انبوہ) اس میں ڈالی جائے گی تو دوزخ کے داروغے ان لوگوں سے پوچھیں گے: کیا تمہارے پاس کوئی مآل یعنی عذاب الٰہی اور قانون مجازات سے ڈرانے والا یا متنبہ کرنے والا (Warner) نہیں آیا تھا؟
</item><item>وہ کہیں گے: ہاں، ہمارے پاس متنبہ کرنے اور مآل ((The end) سے ڈرانے والا آیا تھا لیکن ہم نے اس کی تکذیب کی اور اسے جھٹلایا اور کہا: اللہ نے کوئی چیز (کتاب) نازل نہیں کی، تم یقینا بڑی گمراہی میں پڑے ہوئے ہو۔
</item><item>وہ (کف افسوس ملتے کس حسرت سے) کہیں گے: کاش ہم (کلام الٰہی کو گوش حق نیوش سے) سنتے یا عقل سے کام لیتے تو آج ہم اہل دوزخ یا بھڑکتی ہوئی آگ میں جلنے والوں میں سے نہ ہوتے۔
</item><item>چنانچہ وہ اپنے گناہوں کا اعتراف یا اقرار کریں گے۔ (لیکن اب اقرار کام نہ آئے گا اور حکم ہو گا) لعنت ہے دوزخیوں پر (ہمارے جوار رحمت میں ان کیلئے کوئی جگہ نہیں، لیکن)
</item><item>بلاشبہ جو لوگ اپنے رب (کے قانون مجازات) سے بن دیکھے اور غائبانہ ڈرتے ہیں، ان کیلئے یقینا مغفرت اور بہت بڑا اجر ہے (جس کا وہ تصور بھی نہیں کر سکتے)۔
</item><item>اور تم اپنی بات پوشیدہ رکھو یا ظاہر کرو، (یا خواہ چپکے سے بات کرو یا اونچی آواز سے، اللہ کیلئے یکساں ہے) یقین مانو کہ اللہ تعالیٰ سینوں یا انسانوںکے حسی۔ قلبی۔ نفسی نظام کے کل اسرار کا علم کلی رکھنے والا (باریک بیں) ہے۔
</item><item>کیا وہی نہ جانے گا، جس نے پیدا کیا ہے (دوسرا معنی یہ بھی ہو سکتا ہے کہ کیا وہ اپنی مخلوق ہی کو نہ جانے گا!) اور وہ خود بھی کثافت یا مادہ سے منزہ ہے اور ہر غیر مادی شے کو جاننے اور دیکھنے والا بھی… مادی و غیر مادی چیزوں کی معلومات رکھنے والا ہے۔
</item><item>وہی تو ہے جس نے تمہارے لئے زمین کو تابع کر رکھا (اور نرم و کار آمد بنا دیا)، پس تم اس کے راستوں میں (آزادی سے) چلو پھرو اور اس (اللہ) کے (عطا کئے ہوئے) رزق میں سے کھائو (پیو۔ لیکن جس نے رزق دیاہے، اس سے غافل نہ ہو) اور اسی کے حضور (تم کو حساب و جزا کیلئے) دوبارہ زندہ ہو کر جانا ہے۔
</item><item>کیا تم اس (قادر مطلق کے قوانین مجازات اور تعجیل و امہال) سے بے خوف ہو گئے ہو جو آسمان یا عالم بالا میں ہے کہ وہ (تمہاری بداعمالیوں کے باعث، اپنے قوانین کی رو سے) تم کو کہیں زمین میں دھنسا (نہ) دے، تو اس وقت وہ (زمین خشیت الٰہی سے خود) لرزنے لگے
</item><item>یا تم اس (کے قوانین مکافات عمل او رتعجیل و امہال کی گرفت و تعزیر) سے بے خوف ہو گئے ہو، جو آسمان یا عالم بالا میں ہے کہ وہ (تمہارے اعمال سوء کی وجہ سے) تم پر تند ہوا چلائے (جس میں کنکریاں ہوں) پھر تمہیں معلوم ہو جائے گا کہ میری تنبیہات کیسی تھیں۔
</item><item>اور جو لوگ ان سے پہلے تھے، وہ (بھی اللہ تعالیٰ کی تنبیہات کو) جھٹلا چکے ہیں، پھر (اس کے قانون مکافات عمل نے ان پر گرفت کی) دیکھو! اس (اللہ) کا عذاب کتنا بھیانک تھا۔
</item><item>کیا انہوں نے اپنے اوپر پرندوں کو پر پھیلائے (اڑتے ہوئے) نہیں دیکھا اور جو کبھی (اپنے پروں کو) سمیٹ (بھی) لیتے ہیں؟ ان کو (رب) رحمن کے سوا کوئی (فضائے بسیط میں) تھامے ہوئے نہیں ہے۔ بیشک ہر شے اس کی نظر میں ہے (اور وہ ان کو کامل اور واضح طور پر دیکھنے۔ جاننے والا= Seer-Knower ہے)۔
</item><item>بھلا وہ کون ہے جو تمہارا لشکر بن کر (رب) رحمن کے سوا تمہاری مدد کر سکے؟ حقیقت یہ ہے کہ یہ منکرین دھوکے میں پڑے ہیں۔ (اگر وہ اللہ کی قدرت کاملہ اور اس کے قانون مجازات کو سمجھتے، تو یقینا اس طرح نافرمانیوں میں دیدہ دلیر نہ ہوتے۔)
</item><item>بھلا وہ کون ہے جو (رب رحمن کے سوا) تم کو رزق پہنچائے گی، اگر وہ (اللہ تعالیٰ اپنے قوانین مشیت و حکمت اور مجازات کی رو سے) اپنا رزق (تم سے) روک لے؟ (وہ خوب جانتے ہیں کہ کوئی نہیں!) لیکن پھر بھی یہ سرکشی اور نفرت میں الجھ کر رہ گئے ہیں (اور حق سے گریز پر یہ لوگ اڑے ہوئے ہیں)۔
</item><item> کیا جو شخص (جو پایوں کی طرح) منہ کے بل اوندھا چلتا ہے، مقابلتاً، زیادہ ہدایت یافتہ ہے یا وہ جو (انسانوں کی طرح دو پائوں پر) راست قامت ہے اور صراط مستقیم پر چلتا ہے؟ یعنی اللہ کی حسین و فطری اور قائم و دائم راہ راست پر چل کر اپنی منزل آخر پر پہنچتا ہے۔
</item><item>کہو وہ (اللہ) ہی تو ہے جس نے تمہیں پیدا کیا اور تمہارے لئے کان، آنکھیں اور مراکز حواس یعنی دل و دماغ بنائے (مگر) تم کم ہی شکر ادا کرتے ہو، یعنی ان قوتوں سے جتنا اور جیسا کام لینا چاہئے، اتنا اور ویسا کام نہیں لیتے، بلکہ بہت کم کام لیتے ہو، نیز ان عظیم و غیر مترقبہ نعمتوں کیلئے اللہ تعالیٰ کا شکر و سپاس بھی کم ہی کرتے ہو۔
</item><item>آپ فرما دیجئے (کہ اے لوگو! عاقبت سے غافل نہ ہو) اسی (اللہ) نے تم کو (اس دنیا میں) زمین میں پھیلایا اور (روز آخرت) تم اسی کے حضور (حساب و جزا کیلئے) جمع کئے جائو گے۔
</item><item>(یہ کافر آخرت کا مذاق اڑاتے ہیں) اور آپ سے پوچھتے ہیں کہ یہ (قیامت کا) وعدہ کب پورا ہو گا (اور اللہ کے حضور کب جمع کئے جائیں گے)؟ اگر تم سچے ہو تو بتائو (کہ اعمال سوء کے ہولناک نتائج کا ڈر اواکب پورا ہو گا؟)
</item><item>آپ فرما دیجئے: (اس کا) یقینی علم تو اللہ ہی کے پاس ہے، (وہی جانتا ہے کہ قیامت کب آئے گی) اور میں تو بس (اللہ تعالیٰ کا پیغمبر اور اس کے بندوں کو ان کے اعمال سوء کے عواقب اور اس کے قانون مکافات عمل کی پکڑ سے) صاف صاف متنبہ کرنے والا (A perspicuous warner) ہوں۔
</item><item>پھر جس وقت یہ اس وعدے (کی گھڑی) کو قریب آتے دیکھیں گے، تو کافروں کے چہرے بگڑ جائیں گے (اور وہ روسیاہ غمزدہ ہوں گے) اور (ان سے) کہا جائے گا کہ یہی تو ہے جس کا تم (بار بار) تقاضا کرتے تھے!
</item><item>آپ فرما دیجئے: بھلا دیکھو تو (اور ذرا غور تو کرو) کہ اگر (تمہارے خیال کے مطابق) اللہ مجھ کو اور میرے ساتھیوں کو ہلاک کر دے یا ہم پر رحم فرمائے تو کافروں کو (جہنم کے) درد ناک و غم انگیز عذاب سے کون بچائے گا؟ (یعنی کوئی نہ بچا سکے گا اور تم بہرحال اللہ کے قانون مکافات عمل کے مطابق اپنے اعمال کی سزا بھگتو گے)۔
</item><item>آپ فرما دیجئے: وہ (اللہ) پیکر رحمت بالذات، ازل سے رحمت بے پایاں کا مالک اور اپنی مخلوقات، خصوصاً بنی نوع انسان کو اپنی رحمت یعنی بے نہایت محبت وشفقت، احسان و انعام، فضل و کرم، بخشش و درگزر اور حسنہ و خیر سے نوازنے والا ہے، ہم اسی پر ایمان لائے (اور اس کی توحید الوھیت و ربوبیت کو تسلیم بالیقین کرتے ہیں) اور اسی پر ہمارا بھروسہ ہے۔ سو عنقریب تمہیں معلوم ہو جائے گا کہ صریح گمراہی میں کون پڑا ہوا ہے۔
</item><item>آپ فرما دیجئے: ذرا غور تو کرو کہ اگر (کسی) صبح تمہارے کنوئوں کا پانی (جس پر تمہاری حیات کا دارو مدار ہے) خشک ہو جائے (اور زمین کی تہ میں گم ہو جائے) تو کون ہے جو صاف ستھرا پانی تمہارے لئے لے آئے3؟ (کسی کے اختیار میں ہے کہ صاف اور شیریں پانی اس فراوانی سے مہیا کر سکے؟)۔ حواشی -3 اگر تمہاری زندگی کی بقا کیلئے یہ صاف و شیریں پانی ضرور ی ہے تو تمہاری تکمیل ذات اور ہجرت الی اللہ کیلئے کس قدر باران رحمت کی ضرورت ہے! کیا رحمت اٰہی کے سوا کوئی اور تمہارے نفوس کی پاکیزگی و طہارت کا سامان مہیا کر سکتا ہے؟ اگر اس پر غور کرو گے تو وحی الٰہی کی حقیقت، اس کی افادیت اور صاحب وحیؐ کی رحمت اور ان کے انوار تم پر منکشف ہو جائیں گے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>نون قسم ہے قلم کی اور اس چیز کی جسے لکھنے والے (قلم سے لکھتے ہیں۔
</item><item>کہ (اے نبیؐ!) آپ اپنے رب کے فضل و کرم اور انعام سے مجنون نہیں ہیں۔
</item><item>ور یقینا آپؐ کیلئے لامتناہی و غیر مقطوع اجر ہے۔
</item><item>اور بلاشبہ آپ کا خلق انتہائی ارفع و احسن اور آفاقی ہے۔
</item><item>پس (اس حقیقت کو) عنقریب آپ بھی دیکھ لیں گے اور وہ (کفار و مشرکین) بھی دیکھ لیں گے۔
</item><item>کہ تم میں سے کون جنون میں مبتلا (اور کون واقعی دیوانہ) تھا۔
</item><item>بیشک آپ کا رب ان لوگوں کو بھی خوب جانتا ہے جو اس کی راہ (مستقیم) سے بھٹکے ہوئے ہیں اور وہ ا ن کو بھی کلی طور پر جانتا ہے جو راہ راست پر ہیں۔
</item><item>لہٰذا آپ ان جھٹلانے والوں کی بات نہ سنیں (اور ان کے دبائو میں ہرگز نہ آئیں)۔
</item><item>(اور) ان کی تو یہی آرزو ہے کہ آپ (ذرا نرمی برتیں) مداہنت کریں 1 تو یہ بھی نرمی (اور چاپلوسی) پر اتر آئیں۔ (اور کوئی ناجائز فائدہ اٹھائیں۔) حواشی -1 گویا ہدایت دی گئی کہ وہ نہ صرف یہ کہ تبلیغ پر قائم رہیں بلکہ کفار کو کسی قسم کی ڈھیل بھی نہ دیں۔
</item><item>اور آپ کسی ایسے شخص کی نہ بات مانیں (اور نہ اس کے دبائو میں آئیں) جو بہت قسمیں کھانے والا، بے وقعت و ذلیل (انسان) ہے،
</item><item>(وہ شخص) جو لگائی بجھائی کرنے اور چغلیاں کھانے کیلئے ادھر ادھر آتا جاتا ہے۔
</item><item>جو خیر و حسنہ، عدل و احسان اور صلاح و فلاح کے کاموں سے لوگوں کو روکتا ہے، ظلم و زیادتی میں حد سے بڑھا ہوا سرکش اور بدکار و گنہگار ہے۔
</item><item>سخت بداعمال (و بد زبان)، سرکش اور جفاکار ہے اور ان سب عیوب کے ساتھ بد اصل (اور عالم میں رسوا) بھی ہے۔
</item><item>یہ (زعم اور گھمنڈ) اس لئے ہے کہ وہ مالدار اور صاحب اولاد (بیٹوں والا) ہے۔
</item><item>(اس کی حالت تو یہ ہے کہ) جب اس کو ہماری آیات، یعنی احکام و تعلیمات اور عبرتناک تاریخی واقعات و سانحات سنائے جاتے ہیں تو کہتے ہیں کہ یہ تو سب مقتدمین یا پہلے لوگوں کی من گھڑت لوک کہانیاں (Legends of the ancients) ہیں۔
</item><item>ہم عنقریب اس کی سونڈ (ناک) پر داغ لگائیں 2 گے۔ حواشی -2 ناک پر داغ لگانے سے مراد اس کی دنیا و آخرت میں تذلیل اور ذلت و رسوائی ہے۔ ان تمام صفات کا اشارہ قریش کے سردار ولید بن مغیرہ کی طرف ہے۔ روایت ہے کہ بدر میں اس کی ناک بھی کٹ گئی تھی۔
</item><item>ہم نے ان (کفار مکہ) کو اسی طرح آزمائش میں ڈالا ہے جس طرح باغ والوں 3 کو ڈالا تھا، جنہوں نے قسم کھائی تھی کہ وہ (کل) ضرور صبح ہوتے ہی اس کے پھل توڑ لیں گے۔ حواشی -3 جنت کے بنیادی معانی ’’باغ‘‘ ہی کے ہوتے ہیں۔ قرآن مجید اسے اصطلاحاً بہشت کے معنی میں بھی استعمال کرتا ہے۔ قصہ آدم کے حوالے سے ’’جنت‘‘ سے مراد باغ ارضی ہے نہ کہ بہشت سماوی، جسے کسی نفس نے دیکھا تک نہیں (قرآن حکیم اور بخاری و مسلم)۔ اللہ تعالیٰ اپنے بندوں کی آزمائش، خوشحالی اور نعمتوں کی ارزانی سے بھی اور مفلوک الحالی اور مصائب کے ذریعے بھی کرتا ہے، ان کے صبر و شکیب اور تشکر و سپاس کا امتحان لینے کیلئے، نیز دیکھئے الاعراف 168:7، محمد 31:47، الانعام 165:6)
</item><item>اور وہ کوئی استثناء 4 نہیں کررہے تھے۔ حواشی -4 انہیں اپنی تدبیر، قدرت اور اپنے اختیار پر ایسا بھروسہ اور گھمنڈ تھا کہ قسم کھا کر بے تکلف و بے جھجک کہہ دیا کہ ہم کل ضرور باغ کے پھل توڑیں گے اور یہ کہنے کی کوئی ضرورت محسوس نہ کی کہ اگر اللہ نے اپنی مشیت و حکمت کے مطابق چاہا تو ہم یہ کام کریں گے۔
</item><item>وہ بھی محو خواب ہی تھے کہ ان پر تمہارے پروردگار و مالک کی طرف سے (اس کے قانون مجازات کے مطابق) آفت ٹوٹ پڑی۔
</item><item>پھر، صبح، تک وہ (باغ) کٹے ہوئے کھیت (یا فصل) کی طرح رہ گیا۔
</item><item>پھر علی الصبح وہ ایک دوسرے کو پکارنے (اور کہنے) لگے۔
</item><item>کہ (بھائیو!) اگر تم کو پھل توڑنے ہیںتو سویرے سویرے اپنی کھیتی کی طرف نکل چلو۔
</item><item>چنانچہ وہ چل پڑے اور آپس میں چپکے چپکے کہتے جاتے تھے۔
</item><item>کہ (دیکھو) آج تمہارے پاس کوئی اپنے مساوی پیداواری حق معلوم سے محروم و محتاج آنے نہ پائے۔
</item><item>اور کچھ نہ دینے کا فیصلہ کئے (اور اپنی قدرت و تدبیر پر نازاں) صبح سویرے اس طرح وہاں گئے جیسے کہ وہ (پھل توڑنے پر) قادر ہیں۔ (مگر وہاں تو کھیتی یا باغ کا نام و نشان باقی نہ تھا۔)
</item><item>پھر جب (وہ وہاں پہنچے اور) اس (باغ اور ویرانی) کو دیکھا تو کہنے لگے کہ (غالباً) ہم راستہ بھول گئے (اور غلط مقام پر آ گئے) ہیں۔
</item><item>بلکہ ہم محروم رہ گئے (ہماری قسمت پھوٹ گئی)۔
</item><item>ان میں جو اعتدال پسند اور بہترین تھا، اس نے انہیں (عبرت انگیز انداز میں) کہا: کیا میں تمہیں نہیں کہا کرتا تھا کہ اللہ کی تنزیہ اور اس کی (تعلیمات و ہدایات کی) فرماں برداری میں سرگرم عمل 5 رہو۔؟ حواشی -5 استعداد، مال اور صلاحیت کے صحیح مصرف اور فرماں برداری میں سرگرم عمل رہنا تسبیح کرنا ہے۔
</item><item>وہ بولے: ہمارا رب (ہر قسم کے معاون و سہیم اور عیب و نقص سے) پاک و منزہ ہے، بیشک ہم ہی خطا کار و گناہ گار اور حقوق انسانی غصب کرنے اور ظل کرنے والے تھے۔
</item><item>پھر روبرو ہو کر ایک دوسرے کو لعن طعن کرنے لگے۔
</item><item>وہ پکار اٹھے: ہائے! ہم مارے گئے۔ ہم ہی اللہ کی حد بندیوں کو توڑنے والے یا قانون شکن تھے (ہمارا ہی قصور تھا)۔
</item><item>بعید نہیں کہ ہمارا رب (ہماری ندامت و توبہ قبول فرمائے، اور) ہمیں بدلے میں (اپنے قانون رحمت کی رو سے) بہتر باغ عطا فرمائے۔ ہم اپنے رب ہی کی طرف رجوع (اور اس کی رضا و قرب کی طلب و جستجو) کرتے ہیں (اور وہی ہمارا آسرا ہے)۔
</item><item>(دنیا میں) ایسا ہوتا ہے عذاب اور آخرت کا عذاب تو کہیں بڑھ کر ہو گا۔ کاش! ان (لوگوں) کو سمجھ ہوتی (اور دنیا میں وحی و تنزیل اور عقل سے کام لیتے اور اللہ تعالیٰ کے احکام و تعلیمات اور قوانین و آئین کے مطابق زندگی کرتے)۔
</item><item>بیشک صراط مستقیم، جنت اور رب رحمن کے قرب و رضوان کی طلب و جستجو کرنے والوں، نیز گمراہی، جہنم اور اپنے پروردگار و مالک کی دوری و مہجوری اور اس کے قانون مجازات کا ڈر رکھنے والوں کیلئے، ان کے رب کے ہاں مسرت انگیز نعمتوں سے معمور باغات (بہشت) ہیں۔
</item><item> کیا ہم اطاعت گزاروں اور فرماں برداروں کو نافرمانوں اور جرم کرنے والوں کی طرح کر دیں گے!
</item><item>تم لوگوں کیا ہو گیا ہے؟ تم کیسا حکم لگاتے (اور کیسے فیصلے کرتے) ہو؟
</item><item>کیا تمہارے پاس کوئی (الہامی) کتاب ہے، جس میں تم یہ پڑھتے ہو؟
</item><item>کہ اس میں جس (پسندیدہ) چیز کی تم طلب و آرزو کرو گے، وہ تمہیں ضرور مل جائے گی۔
</item><item>یا پھر کیا تمہارے روز قیامت تک ہم پر کچھ عہد و پیمان ثابت و لازم ہیں کہ تمہیں وہی کچھ ملے گا جس کا تم حکم دو گے؟
</item><item>ان سے پوچھئے کہ تم میں سے کون اس کا ضامن ہے۔
</item><item>یا پھر ان کے ٹھہرائے ہوئے کچھ شریک ہیں (جنہوں نے اس کا ذمہ لیا ہو)؟ اچھا تو اپنے ان شریکوں کو (بھی) لے آئیں اگر وہ (اپنے دعوے میں) سچے ہیں!
</item><item>جس دن (مجرموں کیلئے) شدت ظاہر ہو گی (اور ان پر سخت وقت آ پڑے گا) اور (یہ) لوگ سجدہ کیلئے بلائے جائیں گے تو (سجدہ) نہ کر سکیں گے۔
</item><item>ان کی نگاہیں جھکی ہوں گی اور ان (کے چہروں) پر ذلت و رسوائی چھا رہی ہو گی۔ (ان کے سجدہ نہ کر سکنے کی وجہ یہ ہو گی کہ جب دنیا میں ان کو سجدہ (و صلوٰۃ) کی طرف بلایا جاتا تھا اور وہ اس وقت صحیح و سالم اور تندرست و توانا تھے (تو وہ انکار کرتے رہے)۔
</item><item>پس (اے نبیؐ!) آپ اس کلام اور آپ کو جھٹلانے والوں کا معاملہ مجھ پر چھوڑ دیں۔ ہم (اپنے قوانین احترام آرزو اور مجازات کے مطابق) ان کو بتدریج ایسے طریقہ سے (جہنم کی طرف) لے جائیں گے کہ ان کو اس کا سان گمان بھی نہ ہو گا، یعنی اس کی خبر بھی نہ ہو گی۔
</item><item>اور میں (اپنے قانون امہال = Law of Respite کے مطابق اس دنیا میں) ان (کفار) کو مہلت دے رہا ہوں۔ بیشک میری (یعنی میرے قانون تدبیری Law of Prudential Planning= کی) گرفت کی تعزیر بڑی مستحکم اور زبردست ہے۔
</item><item>(اے نبیؐ!) کیا آپ ان سے (اپنی خدمات کے عوض کا) کوئی معاوضہ یا اجرت طلب کر رہے ہیں کہ وہ اس تاوان (یاچٹی) کے بوجھ تلے دبے جا رہے ہیں (اور ایمان لانے سے بھاگتے ہیں)؟
</item><item>کیا ان کے پاس غیب (کے حقائق) کا علم ہے جس کی بناء پر یہ لکھ رہے ہیں (اور اب اس میں کسی قسم کی غلطی کا کوئی امکان نہیں)؟
</item><item>پس آپ اپنے رب کے حکم کا انتظار کیجئے اور مچھلی (کے پیٹ میں جانے) والے (یونسؑ) کی طرح نہ ہو جایئے (جو گھبراہٹ کا اظہار کئے بغیر نہ رہ سکے، بلا انتظار حکم روانہ ہو گئے اور) جب انہوں نے (اپنے رب کو، استمداد و استعانت کیلئے) پکارا اور وہ غم سے بھرے ہوئے تھے۔
</item><item>اگر ان کے رب کی (اس کے اپنے قانون رحمت Law of Mercy=، کی رو سے) رحمت اس کی دستگیری نہ کرتی تو وہ سلامت زدہ ہو کر چٹیل میدان میں پھینک دیا جاتا (اور ان کا برا حال ہوتا)۔
</item><item>آخر کار اس کے رب نے (اپنی عنایات خاص سے) اسے منتخب فرمایا (اور برگزیدہ کیا) اور اسے اپنے صالح بندوں میں شامل کر لیا۔
</item><item>اور جب یہ کافر کلام نصیحت (=قرآن) سنتے ہیں تو تمہیں ایسی نظروں سے دیکھتے ہیں کہ گویا تمہارے قدم اکھاڑ دیں گے اور کہتے ہیں کہ یہ ضرور دیوانہ ہے۔
</item><item>حالانکہ یہ (قرآن) تو تمام جہانوں کیلئے نصیحت (اور سر چشمہ یاد الٰہی) ہے (اور تمام اقوام عالم= Mankind کو قوانین و احکام الٰہیہ کی یاد دہانی کرانے والا ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>وہ جس کا واقع ہونا برحق ہے (جس کا ہونا روز ازل سے علم الٰہی میں ثابت و مقرر ہو چکا ہے)۔
</item><item>(جانتے ہو کہ) وہ واقع ہونے والی کیا ہے؟
</item><item>اور (اے مخاطب!) تجھ کو کیا معلوم کہ وہ ہو کر رہنے والی کیا ہے۔
</item><item>(دیکھو!) ثمود اور عاد (دونوں قوموں) نے اس چکنا چور کر دینے والی (ساعت) کو جھٹلایا۔
</item><item>پس (قوم) ثمود، تو وہ ایک سخت چنگھاڑ (ایک دہشت ناک آواز) سے ہلاک کر دیئے گئے۔
</item><item>اور رہی (قوم) عاد تو وہ ایک تند و تیز ور شدید طوفانی آندھی سے تباہ کر دیئے گئے۔
</item><item>(اللہ نے تند و تیزی آندھی کو) ان پر سات راتیں اور آٹھ دن چلائے رکھا۔ پھر (اے مخاطب! اگر) تو ان لوگو ںکو اس (آندھی) میں دیکھتا، تو ان کو ایسا گرا (اور مرا) ہوا پاتا جیسے کھجور کے (بے حس و حرکت) کھلوکھلے تنے (پڑے ہوتے ہیں)۔
</item><item>پھر کیا تو ان میں سے کسی کو (آج) بچا ہوا دیکھتا ہے؟ (وہ سب کے سب جھٹلانے والے تباہ و برباد ہوئے اور عاد و ثمود پر کیا موقوف ہے، جس نے بھی انکار حق کیا، اس کا اللہ کے قانون مجازات کی رو سے یہی انجام ہوا)۔
</item><item>اور فرعون اور (منکرین حق جو) اس سے پہلے تھے اور وہ لوگ جن کی بستیاں 1 اللہ کے (قانون مجازات کے مطابق) الٹ دی گئی تھیں، سب ہی نے بڑی بڑی خطائوں کا ارتکاب کیا تھا۔ حواشی -1 اس سے مراد قوم لوطؑ کی بستیاں ہیں۔
</item><item>پس ان (سب) لوگوں نے اپنے رب کے رسولؐ کی نافرمانی کی (اور اس کا کہنا نہ مانا) تو اللہ (کے قانون مجازات) نے ان کو ایسی گرفت و تعزیر میں لیا جو بڑھتی ہی چلی گئی۔
</item><item>(لیکن جہاں تک حق پرتوں کا تعلق تھا تو) جب پانی میں طغیانی آئی (اور وہ حد سے گزرنے لگا) تو ہم ہی نے تم کو کشتی میں سوار کر دیا تھا۔
</item><item>تاکہ اس (واقعیت) کو ہم تمہارے ئے ایک باعث نصیحت اور سبق آموز یادگار بنائیں اور یاد رکھنے والے (اور حق نیوش) کان اس کی یاد کو محفوظ رکھیں۔
</item><item>پھر جب ایک دفعہ (یعنی پہلی بار) صور میں پھونک 2 مار دی جائے گی۔ حواشی -2 پھر جب صور میں، یعنی کل مردہ بنی نوع انسان کے صوری پیکروں میں اپنے انفاخ سے انہیں دو بار زندہ کریں گے (الکہف 96:18، الزمر 68:39)۔
</item><item>اور زمین اور پہاڑوں کو اٹھا کر ایک ہی چوٹ میں ریزہ ریزہ کر دیا جائے گا۔
</item><item>پس اس وقت وہ جس کا ہونا یقینی ہے، واقع ہو جائے گی یعنی قیامت۔
</item><item>اور آسمان پھٹ جائے گا اور اس کی بندش ڈھیلی پڑ جائے گی یعنی بالکل بودا اور بے حقیقت ہو جائے گا، جو شان، بلندی اور قوت اس وقت آسمانوں پر نظر آتی ہے، وہ پا پاش ہو جائے گی۔
</item><item>اور فرشتے اس کے اطراف و جوانب میں ہوں گے اور آپ کے رب کے عرش 3(قدرت) کو اس روز آٹھ (فرشتے) اپنے اوپر اٹھائے ہوں گے (اس روز ظاہر و باطن، غیب و شہود دونوں حقیقتیں جو دراصل ایک ہی حقیقت کے دو رخ ہیں، نظروں کے سامنے ہوں گے۔) حواشی -3 یہ آیت متشابہات میں سے ہے۔
</item><item>اس (قیامت کے) روز جب تم (اللہ تعالیٰ کے حضور) پیش کئے جائو گے، تمہارا کوئی راز بھی (اللہ سے) پوشیدہ نہیں رہے گا (اور کوئی پوشیدہ بات چھپی نہ رہے گی)۔
</item><item>اس وقت جس کا اعمال نامہ اس کے دائیں ہاتھ میں دیا جائے گا، وہ (فرط مسرت سے اپنے لوگوں سے) کہے گا: آئو دیکھو (اور) پڑھو میرا اعمالنامہ۔
</item><item>مجھے (دنیا میں) یقین تھا کہ مجھے بالضرور حساب دینا ہو گا اور (مجھے میرا نامہ اعمال ملے گا)۔
</item><item>سو اس کی زندگی دل پسند و خوشگوار ہو گی یا وہ عیش و نشاط میں ہو گا۔
</item><item>ارفع و اعلیٰ جنت میں
</item><item>جس کے پھلوں کے گچھے قریب یعنی دسترس میں ہوں گے (Fruits were of would b well-nigh reach)۔
</item><item>(ان سے کہا جائے گا کہ) مزے سے کھائو اور پیو، اپنے ان (حسین) اعمال کے بدلے میں جو تم نے گزرے ہوئے دنوں میں کئے تھے۔
</item><item>اور جس شخص کا اعمالنامہ اس کے دائیں ہاتھ میں دیا جائے گا، وہ (بصد حسرت ویاس) کہے گا: کاش! میرا نامہ اعمال مجھے نہ دیا جاتا۔
</item><item>اور میں نہ جانتا کہ میرا حساب کیا ہے۔
</item><item>کاش! میں معدوم و فنا ہو چکا ہوتا( میری موت میرا کام تمام کر دینے والی ہوتی)۔
</item><item>آج میرا مال (و دولت) میرے کام نہ آیا۔
</item><item>میری سطوت و قوت برباد ہو گئی، یعنی مجھ سے جاتی رہی۔
</item><item>(حکم ہو گا) اسے پکڑو اور اس کی گردن میں طوق ڈال دو۔
</item><item>پھر اسے جہنم میں جھونک دو۔
</item><item>پھر اسے ستر ہاتھ لمبی زنجیر میں جکڑ دو۔ (یہ سزا اس لئے دو کہ)
</item><item>یہ نہ تو نہایت عظمت والے اللہ تعالیٰ (کی توحید الوھیت) پر (صدق دل اور عمل سے) ایمان لایا تھا۔
</item><item>اور نہ مساوی پیداواری حق معلوم سے محروم و محتاج لوگوں کی کفالت ہی کرتا تھا اور نہ ایسا کرنے کی حکومت اور افراد معاشرہ کو ترغیب ہی دیتا تھا۔
</item><item>لہٰذا (اس کا نتیجہ ہے کہ) آج اس کا کوئی جگری (ہمدرد و غمگسار) دوست نہیں ہے۔
</item><item>اور نہ زخموں کی پیپ (دھوئون) کے سوا اس کیلئے کوئی کھانا (ہے)۔
</item><item>جس کو خطا کاروں (یا مجرموں) کے سوا کوئی نہیں کھائے گا۔
</item><item>پس نہیں 4، میں قسم کھاتا ہوں ان چیزوں کی جو تم دیکھتے ہو۔ حواشی -4 یعنی تم لوگوں نے جو سمجھ رکھا ہے، بات وہ نہیں ہے۔
</item><item>اور ان کی بھی جنہیں تم نہیں دیکھتے۔
</item><item>بلاشبہ یہ کلام ایک معزز اور بزرگی والے پیغمبر (فرشتے) کا لایا ہوا ہے۔
</item><item>اور یہ (قرآن حکیم) کسی شاعر کا کلام نہیں، (لیکن) تم بہت ہی کم اسے تسلیم بالیقین کرتے ہو۔
</item><item>اور یہ کسی کاہن کا (بھی) کلام نہیں (لیکن) تم بہت کم غور کرتے ہو۔
</item><item>یہ (قرآن عظیم) کل جہانوں کی مخلوقات کی نشوونما کرنے والے پروردگار و مالک کی طرف سے نازل کیا ہوا ہے۔
</item><item>اور اگر اس (نبیؐ!) نے خود گھڑ کر کوئی (غلط) بات ہماری طرف منسوب کی ہوتی (تو)۔
</item><item>ہم ضرور اس کادایاں ہاتھ پکڑ لیتے۔
</item><item>پھر اس کی رگ جاں کاٹ ڈالتے۔
</item><item>پھر تم میں سے کوئی (ہمیں) اس سے روکنے والا نہ ہوتا۔
</item><item>اور بلاشبہ یہ (قرآن) اہل آرزو کیلئے یاد دہانی (کرانے والا صحیفہ) ہے۔
</item><item>اور بے شک ہم خوب جانتے ہیں کہ تم میں سے بعض (اس قرآن حکیم کے احکام و تعلیمات، قوانین و ہدایات کو) جھٹلانے والے ہیں۔
</item><item>اور بلاشبہ یہ (ان کا جھٹلانا) کافروں کیلئے آخرت میں موجب حسرت ہو گا۔
</item><item>اور بے شک یہ (قرآن) یقینی طور پر حق ہے۔
</item><item>پس (اے مرد دانا!) اپنے عظمت والے پروردگار و آقا کے نام یعنی اس کی صفات حسنہ کی تسبیح کرو (اوریہ اظہار و اعلان کرو کہ وہ ان صفات حسنہ کا منبع و مالک، نیز ان تمام عیوب و نقائص اور کمزوریوں سے منزہ و پاک ہے، جو کفار و مشرکین اس سے منسوب کرتے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ایک سوال کرنے والے نے عذاب سے متعلق دریافت کیا جو وقوع پذیر ہو کر رہے گا۔
</item><item>-2 (اور) جو کافروں کیلئے ہے، جس کو ٹالا نہ جا سکے گا۔
</item><item>(وہ اس) اللہ کی طرف سے ہو گا جو بلندیوں کا مالک ہے (عروج و زوال اور ان کے اسباب اس کے قوانین کے تحت اور اسی کے قبضہ قدرت میں ہیں)۔
</item><item>اس کی طرف ملائکہ اور روح چڑھ کر جاتے ہیں ایک ایسے یوم میں، جس کی مقدار (مدت) پچاس ہزار برس ہے۔
</item><item>پس صبر کر، صبر جمیل (اور ان کے سوال سے آزردہ خاطر نہ ہو)۔
</item><item>بے شک یہ لوگ عذاب (جہنم) کو دور (یا بعید از امکان) خیال کرتے ہیں۔
</item><item>اور ہم اسے نزدیک دیکھ رہے ہیں۔
</item><item>8 (وہ عذاب واقع ہو گا) اس روز جب آسمان پگھلی ہوئی چاندی کی طرح ہو جائے گا۔
</item><item>اور پہاڑ رنگ برنگ کی دھنکی ہوئی اون جیسے ہو جائیں گے۔
</item><item>(وہاں کوئی پرسان حال نہ ہو گا) اور کوئی جگری دوست اپنے جگری دوست کو (شدت عذاب کے سبب) پوچھے گا بھی نہیں۔
</item><item>(حالانکہ) وہ ایک دوسرے کو دکھائے جائیں گے۔ مجرم تمنا کرے گا کہ کاش! اس دن کے عذاب سے بچنے کیلئے اپنی اولاد۔
</item><item>ور اپنی بیوی اور اپنے بھائی،
</item><item>ور اپنے قریب ترین خاندان کو، جو اسے پناہ دیا کرتا تھا،
</item><item>اور روئے زمین کے سب لوگوں کو فدیہ (Ransom) میں دے دے اور یہ تدبیر اسے عذاب سے نجات دلا دے۔
</item><item>ہرگز نہیں، (یعنی ایسا ہرگز نہیں ہو گا)، وہ تو شعلہ فگن آگ کی لپٹ ہو گی۔
</item><item>جو گوشت پوست کو چٹ کر جائے گی۔
</item><item>پکار پکار کر اپنی طرف ہر اس شخص کو بلائے گا، جس نے (اللہ تعالیٰ کے احکام و تعلیمات اور آئین و قوانین سے) منہ موڑا اور پیٹھ پھیری۔
</item><item>نیز جس نے دولت جمع کی (Hoarded) اور اسے سینت سینت کر رکھا۔
</item><item>بے شک انسان (تھڑدلا، سیماب صفت (اور) بے صبر پیدا کیا گیا ہے یعنی انسان خلقی طور پر ناصبور و بیقرار پیدا کیا گیا ہے۔
</item><item>جب اس پر کوئی مصیبت آتی ہے یا اسے نقصان یا تکلیف پہنچتی ہے تو گھبرا جاتا اور جزع۔ فزع کرنے لگتا ے۔
</item><item> اور جب اسے خوشحالی نصیب ہوتی اور مال و دولت ملتا ہے تو بخل کرتا اور ہاتھ روک لیتا ہے (یعنی نہ زکوٰۃ دیتا ہے نہ العفو، نہ صدقات نافلہ اور نہ کسی مستحق سائل اور حاجتمند کے ساتھ احسان ہی کرتا ہے)۔
</item><item>مگر وہ لوگ ایسا نہیں کرتے (یعنی نہ مصیبت میں جزع۔ فزع اور نہ خوشحالی میں بخل کرتے ہیں اور نہ مال و دولت کو اللہ کی راہ میں خرچ کرنے کی بجائے روک رکھتے ہیں) جو (سچے اور پکے) نمازی ہیں (اور صلوٰۃ کو اس کے تقاضوں، فرائض، شرائط اور حقوق کے ساتھ قائم کرتے ہیں۔
</item><item>وہ اپنی صلوٰۃ کو پابندی سے قائم رکھتے ہیں (یعنی صلوٰۃ کے تقاضے علی الدوام پورا کرتے ہیں)۔
</item><item>اور وہ جن کے اموال میں حصہ ہے جو (قرآن و سنت کی رو سے سب کو) معلوم ہے (Right acknowledged)۔
</item><item>اس کیلئے جو (بالاستحقاق) سوال یا اپنے حصے کا مطالبہ کرتا ہے اور جو اپنے حصے سے محروم تو ہے، مگر مانگتا نہیں 1۔ حواشی -1 یہاں اس اہم نکتے کی صراحت کر دی جاتی ہے کہ اسلام میں گدا گری یا بھیک مانگنے کا کوئی تصور نہیں، اس لئے اسلامی معاشرے میں کوئی گداگر نہیں ہوتا، کیونکہ اس میں کفالت اجتماعیہ کا نظام قائم ہوتا ہے۔ اس بناء پر یہاں سائل کا معنی دریوزہ گر، گداگر یا بھیک مانگنے والا نہیں، بلکہ اپنے رب رحمن کی معایش میں اپنے حصے کا مطالبہ کرنے والا ہے۔ دوسرے، سائل اسم جنس ہے۔ اس سے مراد اپنے حق کا مطالبہ کرنے والے تمام انسان ہیں۔ ان آیات بصیرت افروز میں رب العلمین نے ہمیں اس حقیقت نفس الامری سے آگاہ کیا ہے کہ اگرچہ ہر دولت مند شخص کے مال و دولت (منقولہ و غیر منقولہ جائیداد) میں ان لوگوں کا جانا اور مانا ہوا حق یا حصہ ہوتا ہے، جو اپنے حق سے محروم رہ جاتے ہیں، لیکن اس ’’حق معلوم‘‘ کو تسلیم اور ادا فقط مصلین یا بندگان تسلیم و رضا ہی کرتے ہیں، نیز جو دولت مند لوگ سائل و محروم کا یہ حق معلوم تسلیم کرتے نہ انہیں دیتے ہی ہیں، وہ اس کے بندگان تسلیم و رضا یا مصلین نہیں ہوتے، چاہے بظاہر وہ صوم و صلوٰۃ کے پابند ہی کیوں نہ ہوں۔
</item><item>اور جو روز حساب (جزا و سزا) کو برحق مانتے ہیں۔
</item><item>ور جو اپنے رب کے (قانون مجازات کی گرفت و تعزیر اور) عذاب سے ڈرنے والے ہیں۔
</item><item>بلاشبہ ان کے رب کا عذاب (اس کے اپنے قانون مجازات کے مطابق) ایسا نہیں کہ اس سے بے خوف ہوا جائے۔
</item><item>اور جو اپنی شرم گاہوں (یا آج کل کی اصطلاح میں جنسی اعضاء (Sex organs= کی حفاظت کرتے ہیں۔
</item><item> بجز اپنی بیویوں کے یا اپنی مملوکہ (و منکوحہ باندیوں) کے، جن کی حفاظت نہ کرنے پر انہیں کوئی ملامت یا مضائقہ نہیں۔
</item><item>البتہ جو اس کے علاوہ کچھ اور کرنا چاہیں (یعنی ہم جنسی کا فعل قبیح یا زنا وغیرہ) تو وہی حد سے تجاوز کرنے والے (Transgressors) ہیں۔
</item><item>اور جو اپنی امانتوں (وسیع ترین مفہوم میں) کی حفاظت اور اپنے عہد و پیمان (= قول و قرار) کا پاس کرتے ہیں۔
</item><item>اور جو اپنی شہادتوں پر قائم رہتے ہیں یعنی ایک ہر حال میں سچی شہادت دیتے ہیں، دوسرے اس پر قائم رہتے ہیں۔
</item><item>اور جو اپنی صلوٰۃ (کے فرائض و مقتضیات اور حقوق کی) حفاظت کرتے ہیں۔
</item><item>یہ لوگ جنت کے باغوں میں تکریم و آبرو سے رہیں گے۔
</item><item>پس (اے نبیؐ!) کیا بات ہے کہ یہ منکرین تمہاری طرف دوڑے چلے آ رہے ہیں؟
</item><item>دائیں جانب سے اور بائیں جانب سے، گروہ در گروہ 2 (ٹولیاں بنا کر)۔ حواشی -2 یہ ان لوگوں کا ذکر ہے جو آپؐ کی دعوت و تبلیغ اور تلاوت قرآن کی آواز سن کر مذاق اڑانے اور آوازے کسنے کیلئے چاروں طرف سے دوڑ پڑتے تھے۔
</item><item>(اس کے باوجود) کیا ان میں سے ہر ایک یہ طمع کرتا ہے کہ وہ حسین و سرور انگیز نعمتوں کے باغات میں داخل کر دیا جائے گا؟
</item><item>ہرگز نہیں، بے شک ہم نے انہیں اس چیز سے پیدا کیا ہے جسے یہ بخوبی جانتے ہیں۔
</item><item>سو نہیں، میں مشرقوں اور مغربوں کے پروردگار و مالک اور آقا و حاکم کی قسم کھاتا ہوں کہ ہم یقینا (اس بات) پر قدرت رکھتے ہیں۔
</item><item>(کہ) ہم (اپنے قوانین مشیت و حکمت، = Law of the Will and Wisdom اور استبدال و استخلاف = Law of Change and Replacement کے مطابق) ان کو بدل کر ان سے بہتر لوگ لے آئیں اور ہم ایسا کرنے سے عاجز نہیں ہیں (اور نہ ہم سے کوئی بازی لے جانے والا ہے)۔
</item><item>سو (اے نبیؐ!) انہیں چھوڑ دو کہ اپنی بیہودہ باتوں اور اپنے (بے مقصد) کھیل میں منہمک اور غرق رہیں، یہاں تک کہ اپنے اس روز کو پا لیں، جس کا ان سے وعدہ کیا جا رہا ہے۔
</item><item>س دن وہ اپنی قبروں اور عالم (برزخ) سے نکل کر اس طرح دوڑے جا رہے ہوں گے جیسے کسی مقرر نشان کی طرف دوڑے جا رہے ہوں۔
</item><item>ان کی نگاہیں (خجالت و خوف سے) جھکی ہوئی ہوں گی، ذلت ان پر چھا رہی ہو گی۔ یہ ہے وہ روز قیامت جس کا ان سے وعدہ کیا گیا تھا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ہم نے (حضرت) نوحؑ کو اس کی قوم کی طرف (اپنا رسول بنا کر) بھیجا کہ قبل اس کے کہ اس پر درد ناک و المناک عذاب آئے، آپ اپنی قوم کو (قانون مکافات عمل اور اس عذاب سے) متنبہ کریں۔
</item><item>(نوحؑ نے تبلیغ شروع کی۔) آپ نے فرمایا کہ اے میری قوم! میں تمہیں (اللہ تعالیٰ کے قانون مکافات عمل سے) صاف صاف متنبہ کرنے والا (Warner) ہوں۔
</item><item>کہ تم صرف اللہ تعالیٰ کی پرستش و بندگی کرو (اور اس کے احکام و قوانین اور تعلیمات وہ ہدایات کے مطابق زندگی کرو) اور صراط مستقیم، جنت اور اس (اللہ تعالیٰ) کے قرب و رضوان کی طلب و آرزو کرو اور گمراہی، جہنم اور اس (اللہ) کے قانون مجازات سے ڈرو۔ نیز میری اطاعت و فرماں برداری کرو۔
</item><item>(تو) وہ تمہارے گناہ (جو تم کر چکے ہو) بخش دے گا (اور سیآت کو محو کر دے گا) اور تم کو ایک وقت معین تک (اپنے قانون امہال کے مطابق) مہلت دے گا (تاکہ تم کو اپنے عمل سے اپنے ایمان کی تصدیق کا موقع ملے اور تم اپنی بخشش کا سامان کر لو)۔ بلاشبہ جب اللہ کا مقرر کیا ہوا وقت آ جاتا ہے تو تاخیر نہیں ہوتی۔ کاش! تم کو علم ہوتا (اور سمجھ ہوتی تو اپنی بد اعمالیوں سے باز آ جاتے)۔
</item><item>(پھر جب نوحؑ مایوس ہوئے تو بارگاہ رب العزت میں) عرض کیا: اے میرے رب! بیشک میں اپنی قوم (کے لوگوں) کو رات دن (ہمہ وقت، تیرے آئین و قوانین اور احکام و تعلیمات کی طرف) بلاتا رہا۔
</item><item>لیکن میرے بلانے سے وہ (دین اور تیرے قوانین و احکام سے) اور زیادہ بھاگنے لگے۔
</item><item>اور واقعہ یہ ہے کہ جب بھی میں نے ان کو بلایا کہ (وہ ایمان لائیں اور) تو ان کو معاف کر دے تو انہوں نے اپنی انگلیاں اپنے کانوں میں ٹھونس لیں (کہ اس کے دل حق سننے کے حریف نہیں ہو سکتے تھے) اور انہوں نے اپنے کپڑوں سے اپنا منہ سر ڈھانپ لیا (مقصد یہ تھا کہ نہ دیکھیں نہ سنیں)، نیز وہ (اپنے کفر پر)اڑے رہے اور انتہائی تکبر کرتے رہے۔
</item><item>پھر (بھی) میں ان کو باآواز بلند (مجلسوں اور محفلوں میں، نیز ہر مناسب موقع پر دین حق کی طرف) بلاتا رہا۔
</item><item>پھر میں نے ان کو علی الاعلان (Publicly) بھی دعوت حق دی اور پوشیدہ یا راز دارانہ طور پر بھی۔
</item><item>پس میں ان سے کہتا رہا کہ اپنے رب سے بخشش طلب کرو اور اپنے گناہ بھی معاف کروا لو! بیشک وہ (اللہ) بڑا ہی بخشش و درگزر کرنے اور سیآت کو محو کرنے والا اور ان سے حفاظت فرمانے والا ہے۔
</item><item>وہ تم پر آسمان (اوپر) سے خوب بارشیں برسائے گا۔
</item><item>اور تمہیں مال اور اولاد (بالخصوص بیٹوں) سے نوازنے گا، تمہارے لئے باغ پیدا کرے گا اور تمہارے لئے نہریں جاری کر دے گا۔ (بارش رحمت کے فیض سے طرح طرح کی نعمتیں ملیں گی اور قحط و خشک سالی دور ہو گی۔)
</item><item>حضرت نوحؑ نے مزید کہا کہ اے لوگو!) تمہیں کیا ہو گیا ہے کہ اللہ کی عظمت پر اعتقاد رکھتے (اور نہ اس کے قانون مجازات سے ڈرتے) ہو (اور اللہ کیلئے کسی وقار کی توقع نہیں رکھتے1)۔ حواشی -1 مطلب یہ کہ دنیا کے چھوٹے چھوٹے رئیسوں اور سرداروں کے بارے میں تو تم یہ سمجھتے ہو کہ ان کے وقار کے خلاف کوئی حرکت کرنا خطرناک ہے، مگر رب العلمین کے متعلق تم یہ توقع نہیں رکھتے کہ وہ بھی کوئی باوقار مستی ہے۔ اس کے خلاف بغاوت اور کفر و شرک کرتے ہو، اس کے آئین و قوانین اور احکامات و تعلیمات کی نافرمانی کرتے ہو اور اس سے تمہیں یہ اندیشہ لاحق نہیں ہوتا کہ اس کے قوانین مجازات اور ظلم و سزا کی گرفت و تعزیر بڑی شدید ہے اور ہو گی۔
</item><item>اور بیشک اسی نے تمہیں مختلف مدارج 2 میں سے گزار کر پیدا کیا، (یعنی انسان نے تخلیق کے کئی ارتقائی مدارج طے کرنے کے بعد موجودہ صورت اختیار کی ہے اور اسے مختلف احوال و ظروف، مدارج او ر ہیئتوںسے گزار کر تخلیق کیا ہے)۔ حواشی -2 نیز دیکھئے المؤمنون 14-12:23 اور مترجم کی کتاب سرگذشت فلسفہ حصہ اوّل، ص 398 ببعد۔ ان آیات کی رو سے تخلیق انسانی کے چھے ارتقائی مدارج یہ ہیں: اوّل: رحم مادر میں نطفہ کا درجہ دوم: علقہ یا جونک نما خون کے لوتھڑے کا درجہ سوم: مضغہ یا پارچہ گوشت کا درجہ چہارم: ہڈیوں کا درجہ پنجم: عظا و لحم (ہڈیوں اور گوشت) کے امتزاج کا درجہ اور ششم: خلق آخر کا درجہ، یعنی جب وہ بطن مادر سے بصورت بشر پیدا ہوتا ہے۔
</item><item>(اے بنی نوع انسان!) کیا تم نے (اللہ کی تخلیقی فعلیت = Creative actvity میں) غور و فکر نہیں کیا کہ اللہ نے کس طرح سات آسمان تہ بہ تہ بنائے ہیں؟
</item><item>اور چاند کو ان میں (زمین کا) نور بنا دیا اور سورج کو ایک روشن چراغ (کہ ایک کا نور باعث تسکین اور دوسرے کی حرارت باعث حیات ہے)۔
</item><item>اور اللہ نے (اے بنی نوع انسان!) تمہیں زمین سے نشوونما دی، جس طرح نباتاتی مخلوق3 کو دی جاتی ہے۔ حواشی -3 انسان بھی ایک طرح سے نبات کی طرح ہے، کیونکہ اس کی ابتدائی نشاۃ بھی تراب سے ہوئی ہے۔ پھر وہ نبات کی طرح بڑھتا ہے (یعنی نشوونما پاتا ہے)، اگرچہ انسان میں نبات سے کہیں زیادہ اوصاف پائے جاتے ہیں (دیکھئے المؤمن 67:40 و بمواضع کثیرہ اور روح المعانی 57-29:12)۔
</item><item>پھر وہ اسی میں تم کو لوٹتا ہے اور تمہیں (اسی سے) نکال کھڑا کرے گا (جیسے نباتات نکالتا ہے۔
</item><item>اور اللہ ہی نے تمہارے زمین کو کشادہ فرش بنا دیا (یہی تمہاری جولا نگاہ ہے)۔
</item><item>تاکہ (زندگی کے ہر شعبہ اور منزل میں) تم اس کی کشادہ راہیں اختیار کرو، (وہ راہیں جو حقائق کو اجاگر کرنے والی نیز دنیا اور آخرت میں فلاح و فوز کی ضامن ہیں)۔
</item><item>نوحؑ نے عرض کیا: اے میرے رب! انہوں نے میری بات رد کر دی اور ان (مالداروں اور رئیسوں) کی پیروی کی، جن کے مال اور اولاد نے خود انہیں دنیوی و اخروی گھاٹے کے سوا کچھ نہ دیا (نہ دنیا سنوری اور نہ آخرت)!
</item><item>اور (یہی نہیں کہ دولت مندوں کی اطاعت کی، بلکہ) وہ بڑے بڑے مکر و فریب کی چالیں چلے۔
</item><item>اور ان (آزری اکابر) نے (لوگوں سے) کہا: اپنے معبودوں کو ہرگز ترک نہ کرنا اور نہ ود اور نہ سواع اور نہ یغوث اور نہ یعوق اور نہ نسر ہی کو چھوڑنا (جو مختلف امور میں تمہارے کام آتے ہیں)۔
</item><item>(میرے رب!) انہوں نے بہت سوں کو گمراہ کیا ہے، تو ان ظالموں کو (اپنے قانون احترام آرزو، سعی و اکتساب اور مجازات کی رو سے) صرف گم گشتگی و بربادی ہی میں آگے بڑھا۔
</item><item>وہ (اللہ کے قانون مکافات عمل کے مطابق) اپنی خطائوں ہی کے سبب غرق کئے گئے، پھر( دوزخ کی) آگ میں ڈال دیئے گئے تو انہوں نے (دنیا و آخرت میں) اپنے لئے اللہ کے سوا کسی کو مددگار نہ پایا (جو انہیں عذاب الٰہی سے بچا سکتا)۔
</item><item>اور نوحؑ نے فریاد کی: پروردگارا! اس (خطہ) زمین میں رہنے والے کافروں میں سے کسی ایک کو زندہ نہ چھوڑنا۔
</item><item>یقینا تو نے اگر ان کو (زندہ) چھوڑ دیا تو یہ تیرے بندوں کو (راہ راست سے) بہکاتے اور ہٹاتے ہی رہیں گے اور ان کی نسل بے بدکار اور تخت کافر ہی پیدا ہوں گے (نہ یہ حق پر آئیں گے اور نہ ان کی اولاد ہی)۔
</item><item>(نوحؑ نے دعا کی) میرے پروردگار! مجھے اور میرے والدین کو بخش دے اور ہماری حفاظت فرما اور (ان کو بھی) جو میرے گھر میں ایمان کے ساتھ داخل ہوئے اور تمام مؤمن مردوں اور مؤمن عورتوں کو بھی (اپنے لطف و کرم اور قانون رحمت کی رو سے بخش دے) اور ظالموں کیلئے (اپنے قانون مجازات کے مطابق) ہلاکت کے سوا کسی چیز میں اضافہ نہ کر۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے نبیؐ!) کہہ دیجئے کہ میری طرف وحی ہوئی ہے کہ جنوں کے ایک گروہ نے (اس حسن کلام آخر کو) غور سے سنا، (پھر جب وہ اپنی جماعت میں پہنچے) تو انہوں نے کہا کہ ہم نے ایک عجیب قرآن سنا ہے (تمام سماوی کتاب میں نادر ہے)۔
</item><item>جو راہ راست کی طرف رہنمائی کرتا ہے، پس ہم تو اس پر (دل سے) ایمان لے آئے ہیں اور ہم (اب) ہرگز اپنے رب کے ساتھ کسی کو شریک نہیں ٹھہرائیں گے۔
</item><item>اور یہ کہ ہمارے رب کی شان و عظمت بہت اعلیٰ و ارفع ہے، (وہ ایک، یکتا، یگانہ اور بے مثل ہے)، نہ اس نے کسی کو بیوی بنایا اور نہ کسی کو بیٹا (یہ مشرکانہ تصور اس کی شان یکتائی اور بے نیازی کے منافی ہے)۔
</item><item>اور یہ (حقیقت بھی ہم پر واضح ہو گئی) کہ ہم میں سے بعض جاہل و احمق1، اللہ کے بارے میں جھوٹ افترا کرتے (اور خلاف حق باتیں) کرتے رہے۔ حواشی -1 اس میں سفاہت دینی و اخروی مراد ہے۔
</item><item>اور ہم تو اس خیال میں تھے کہ انسان اور جن پر، کسی طرح کا (مشرکانہ، لغو اور بے بنیاد) بہتان نہ باندھیں گے۔
</item><item>اور یہ کہ انسانوں میں سے بہت سے لوگ جنوں کی پناہ لینے لگے، اس طرح انہوں نے ان (جنوں) کا غرور اور بڑھا دیا۔
</item><item>اور یہ لوگ بھی تمہاری طرح (غلط فہمی کی بناء پر) گمان کرتے تھے کہ اللہ کسی کو رسول بنا کر نہ بھیجے گا۔ (لیکن یہ قرآت بتاتا ہے کہ اللہ کا رسولؐ آ گیا ہے اور وہ اس کے احکام و قوانین اور تعلیمات و ہدایات سے مطلع کرتا ہے)۔
</item><item>اور یہ (بھی یقین جانو) کہ ہم نے آسمان میں (گھوم کر) ٹٹولا اور دیکھا تو اس کو ہم نے مضبوط پہرہ داروں اور شعلوں سے بھرا ہوا پایا (جو یقینا کسی مزید حفاظت کا پیش خیمہ ہے)۔
</item><item>حالانکہ ہم وہاں پہلے بہت سے سن گن لینے کے مقامات میں (باتیں) سننے کیلئے جا بیٹھا کرتے تھے، لیکن اب جو (چوری چھپے) سننے کی کوشش کرتا ہے، تو وہ اپنے لئے ایک شہاب ثاقب کو پاتا ہے۔ (یہ ناکہ بندی اور یہ جدید اہتمام کیوں ہے؟ اللہ ہی بہتر جانتا ہے۔)
</item><item>-10 اور یہ کہ ہم نہیں جانتے کہ زمین پر رہنے والوں کیلئے کوئی برا معاملہ کرنے کا ارادہ مقصود ہے یا ان کا رب ان کو راہ راست دکھانا چاہتا ہے۔
</item><item>اور یہ (بھی واقعہ ہے) کہ ہم میں سے کچھ لوگ صالح ہیں اور کچھ اس سے فروتر ہیں، (اور) ہم بھی کئی مذاہب (فرقوں) میں بٹے ہوئے (اور متفرق رستے اختیار کئے ہوئے) ہیں۔ (اس کلام ربانی کے سننے سے قبل تک ہم حقیقت سے بہت دور تھے، لیکن اس کلام نے ہمیں راہ راست دکھائی۔)
</item><item>اور یہ بات ہم نے خوب سمجھ لی کہ ہم نہ تو زمین میں اللہ کو عاجز کر سکتے ہیں اور نہ (ادھر ادھر کہیں) بھاگ کر اس کو ہرا ہی سکتے ہیں۔ (ہم کو ہمارے گناہوں کا خمیازہ ضرور بھگتنا پڑے گا، نجات اسی میں ہے کہ ہم ایمان لے آئیں۔)
</item><item>اور یہ (بھی سن لو) کہ جب ہم نے الھدیٰ (=قرآن حکیم) کو سنا تو ہم اس پر ایمان لے آئے۔ پس جو کوئی (ہماری اس بات کو مانے گا اور) اپنے رب (کی توحید الوہیت و ربوبیت) پر ایمان لے آئے گا تو اس کو (دنیا و آخرت دونوں میں) نہ کسی نقصان کا ڈر ہو گا اور نہ کسی زیادتی اور حق تلفی کا (خوف)۔
</item><item>اور یہ کہ ہم میں سے بعض اللہ کے مطیع و فرماں بردار ہیں اور ہم میں سے بعض حق سے منحرف و ظالم ہیں، تو جنہوں نے اسلام (اطاعت و فرماں برداری کا راستہ) اختیار کیا تو وہی تلاش حق میں کامیاب ہوئے (اور نجات کو راہ راست اختیار کرلی)۔
</item><item>اور جو حق سے منحرف اور نافرمان ہیں، وہ جہنم کا ایندھن 2 بننے والے ہیں۔ حواشی -2 سوال کیا جا سکتا ہے کہ قرآن کی رو سے جن تو آتشیں یعنی ناری مخلوق ہیں، پھر جہنم کی آگ ان کو کیا تکلیف دے سکتی ہے؟ اس کا جواب یہ ہے کہ قرآن کی رو سے انسان بھی مٹی سے بنا ہے، پھر اگر اسے مٹی کا ڈھیلا کھینچ مارا جائے تو اس کو چوٹ کیوں لگتی ہے؟
</item><item>اور (اے رسولؐ! آپ پر) یہ (وحی کی جاتی ہے) کہ اگر یہ لوگ راہ راست پر سفر زندگی کریں گے (اور جادہ حق پر قائم رہیں گے) تو ہم (اپنے قانون انعام و فضل کی رو سے) ان کو بافراط پانی سے سیراب کریں گے (جس سے ان کی کھیتیاں سرسبز و شاداب ہوں گی اور قحط دور ہو گا)۔
</item><item>تاکہ اس (فراخی) سے ہم (اپنے قانون ابتلاء = Law of Trial and Probation، کے مطابق) ان کی آزمائش کریں (اور انہیں سان چڑھائیں) اور جو اپنے ارتقائی نشوونما دینے والے مالک و آقا کے ذکر (=یاد، کلام) سے منہ پھیرتا ہے، وہ اسے روز افزوں عذاب میں پھینکے گا۔
</item><item>اور یہ (بھی فرما دیجئے) کہ مساجد (=عبادت گاہیں) للہ (کے ذکر) کیلئے ہیں، (اور اس کی عبادت کیلئے مخصوص ہیں)، پس تم اللہ کے ساتھ کسی اور کو نہ پکارو (اور نہ اس کی بندگی و طاعت ہی کرو)۔
</item><item>اور جب اللہ کے (محبوب اور کامل ترین) بندے (محمدﷺ)اس کی عبادت کیلئے کھڑے ہوتے ہیں (اور قرآن کی تلاوت فرماتے ہیں) تو لوگ جوق در جوق ان پر ہجوم کرنے لگتے ہیں۔ (اہل ایمان شوق و رغبت سے قرآن سننے کی خاطر اور کافر بغض و عناد سے پریشان کرنے کیلئے، لیکن وہ مقدس ذات عبادت و تلاوت میں ہمہ تن مصروف رہتی ہے، اسے اپنے اللہ کے سوا کسی سے واسطہ ہی نہیں ہوتا۔)
</item><item>(اے نبیؐ!) کہہ دیجئے: میں تو صرف اپنے رب کو (استمداد و استعانت کیلئے) پکارتا ہوں اور اس کے ساتھ کسی کو شریک نہیں ٹھہراتا۔
</item><item>(اے نبیؐ!) انہیں بتا دیجئے کہ میں بلاشبہ نہ تو تمہیں نقصان پہنچانے کا اختیار رکھتا ہوں اور نہ نفع پہنچانے کا۔
</item><item>(اے نبیؐ!) انہیں یہ بتا دیں کہ یقینا مجھے اللہ (کے قانون مجازات کی گرفت یا عذاب) سے کوئی بھی نہیں بچا سکتا اور نہ اس کے سوا میں کہیں جائے پناہ (Refuge, protection) ہی پا سکتا ہوں۔
</item><item>(میرے ذمہ کچھ نہیں) کہ میں اللہ کے احکام و قوانین اور اس کی تعلیمات کا اظہار و بلاغ (Expression and communication) کروں اور جو کوئی بھی اللہ اور اس کے رسولؐ کی نافرمانی کرے گا، تو اس کیلئے یقینا (اللہ کے قانون مکافات عمل کی رو سے) جہنم کی آگ ہے، جس میں وہ ہمیشہ ہمیشہ رہنے والے ہیں۔
</item><item>(یہ لوگ اپنی اس روش سے باز نہ آئیں گے) یہاں تک کہ جب یہ اس (عذاب) کو دیکھ لیں گے، جس کا ان سے وعدہ ہے (یا جس سے انہیں ڈرایا جا رہا ہے)، تو وہ جان لیں گے کہ کون بلحاظ مددگار، بہت زیادہ کمزور اور تعداد کے لحاظ سے کمترین 3 ہے۔ حواشی -3 جس کا حامی و ناصر رب عزیز و قدیر ہو، وہ بلحاظ حمایت و نصرت کسی سے کمزور ہو سکتا ہے نہ تعداد و عزت کے لحاظ سے کمتر۔
</item><item>آپؐ فرما دیجئے کہ میں نہیں جانتا کہ جس (ساعت) کا تم سے وعدہ کیا گیا (یا جس سے ڈرایا جا رہا ہے)، وہ قریب ہی ہے یا میرے پروردگار و مالک نے اس کیلئے مدت (دراز) مقرر کر رکھی ہے۔
</item><item>وہ ماضی و مستقبل اور حال کے غیر محسوس (Abstract( واقعات و اشیاء اور غیر مرئی حقائق اور احوال و ظروف کا علم کلی رکھنے والا ہے اور وہ (اللہ) کسی بھی متنفس کو اپنے غیب سے آگاہ نہیں کرتا۔
</item><item>سوائے اس رسولؐ کے جسے اس نے (غیب کا علم دینے کیلئے) پسند کر لیا ہو (تو اس کو غیب کی باتوں سے بذریعہ وحی آگاہ فرماتا ہے، اس احتیاط و اہتمام کے ساتھ کہ) اس کے آگے اور اس کے پیچھے محافظ (فرشتے) مقرر کر دیتا ہے (تاکہ وہ علم نہایت محفوظ طریقے سے رسولؑ تک پہنچ جائے اور اس میں کسی قسم کی آمیزش نہ ہونے پائے)۔
</item><item>تاکہ (جس چیز کا اس کو علم ہے، اس کو وقوع پذیر ہونے کے بعد بھی) وہ جان لے کہ انہوں نے اپنے رب کے پیغامات پہنچا دیئے ہیں اور وہ ان کے ماحول کا پوری طرح احاطہ کئے ہوئے ہے اور اس کو تمام اشیاء کی تعداد کا علم کلی ہے (اور کسی کی بھی مجال نہیں کہ ان میں کوئی کمی بیشی کر سکے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے کپڑا اوڑ کر لیٹنے 1 والے (میرے محبوبؐ!)۔ حواشی -1 آپؐ نے اولین نزول وحی کے بعد، گھر پہنچ کر، خوف کی حالت میں چادر اوڑھ لی تھی۔ راتوں کو اپنے محبوب کے سامنے صلوٰۃ کے قیام کیلئے کھڑے رہتے تھے۔ یقینا یہ غور و فکر، یہ جذبہ عمل اللہ تعالیٰ کو بہت عزیز تھا، خواہ آپؐ اللہ تعالیٰ کے سامنے قیام میں ہوں یا اس کے حسن کلام آخر کی تلاوت فرما رہے ہوں۔ امت کیلئے ہدایت ہے کہ یہی شب بیداری اور قرآن کو ٹھہر ٹھہر کر، خشوع و خضوع سے پڑھنا فہم و تدبر کا موجب اور مشکلات میں آسانی کا باعث بنتا ہے۔ فرمایا جا رہا ہے کہ
</item><item>(آپؐ) رات کو (صلوٰۃ کیلئے) قیام فرمایا کیجئے، مگر تھوڑی رات (اور کچھ حصہ آرام بھی کیجئے)۔
</item><item>(یہ قیام آپ کو اختیار ہے کہ) آدھی رات یا اس سے بھی کچھ کم کیجئے۔
</item><item>یا اس سے کچھ زیادہ اور قرآن کو ٹھہر ٹھہر کر (وقوف، اعراب، تمام کیفیات، مفہوم و معنی کے ساتھ جس طرح آپ کا معمول ہے خشوع و خضوع کے ساتھ) پڑھتے رہئے۔
</item><item>بیشک ہم آپ پر ایک عظیم الشان اور بھاری کلام 2 (قرآن مجید) نازل کرنے والے ہیں! حواشی -2 بعض مفسرین نے اس سے وحی اور بعض نے بھاری ذمہ داری مراد لیا ہے۔
</item><item>بیشک رات کے دوران اٹھنا (نفس انسانی پر) زیادہ قابو پانے کیلئے بہت کارگر اور (قرآن پڑھنے کیلئے) زیادہ موزوں ہے (اور رات کے وقت دعا دل و زبان کی ہم آہنگی کے ساتھ بات نکلتی بھی سیدھی ہے)۔
</item><item>(اے نبیؐ!) یقینا دن کے وقت آپ نے بہت زیادہ امور یا کام سرانجام دینے ہوتے ہیں۔
</item><item>اور اپنے پروردگار اور آقا و مالک کی صفات حسنہ (Most Beautiful and Sublime Atributes) کے ساتھ ذکر و تشہیر جمیل کرو اور (سب سے) الگ ہو کر صرف اسی کی طرف متوجہ ہو جا۔ (یہی تصور حضوری ہے کہ خیال کی یکسوئی کے ساتھ اس کے ساتھ ہو جانا، یہاں تک جہت کا تصور بھی نہ رہے)۔
</item><item>مشرق و مغرب (یعنی ہر زمان و مکاں) کا وہ (وہی) رب (پروردگار و مالک) ہے، کوئی معبود و محبوب، مطلوب و مقصود اور حاکم و مطاع نہیں مگر وہی۔ اس لئے اسی کو اپنا دوست و سرپرست اور کارساز و رہنما بنائو۔
</item><item>اور جو کچھ وہ کہتے ہیں، اس پر صبر کر، یعنی تکلیف دہ باتوں کو برداشت کرو، احسن طریق سے ان سے کنارہ کش ہو جا۔
</item><item>اور مجھے اور ان جھٹلانے والوں کو جو دنیا کی نعمتوں سے مالا مال ہیں، چھوڑ دیجئے (کہ گرفت کے وقت ہی ان کی گرفت ہو گی) اور ان کو (ہمارے قانون امہال کے مطابق) کچھ مہلت (Respite) دے دیجئے (یہا ںتک کہ ان کی تقدیر کا فیصلہ ہو جائے اور ان کے اعمال بد کے نتائج ان پر روشن ہو جائیں)۔
</item><item>یقین مانو! ہمارے پاس بھاری بھر کم بیٹریاں (Heavy fetters) اور شعلہ زن آگ ہے۔
</item><item>اور حلق میں پھنسنے والی غذا اور غم انگیز و درد ناک عذاب ہے۔
</item><item>(یہ حقیقت ان پر اس روز کھلے گی) جس روز زمین اور پہاڑ لرز اٹھیں گے اور پہاڑوں کا حال ایسا ہو جائے گا جیسے ریت کے ڈھیر ہیں جو بکھرے جا رہے ہیں۔
</item><item>(اے اہل مکہ!) ہم نے تمہاری طرف (اپنے قانون تنذیری و تبشیری Law of Warning and Cheering کے مطابق) ایک (عظیم الشان حامل خلق عظیم) رسولؐ بھیجا ہے جو تم پر (روز قیامت) گواہ ہو گا اور یہ رسولؐ کا بھیجنا ایسا ہی ہے) جیسے ہم نے فرعون3 کی طرف (موسیٰؑ کو) رسول (بنا کر) بھیجا تھا۔ حواشی -3 یاد رہے کہ جس کے پاس آپؐ کی رسالت پہنچے، وہ نہ مانے تو فرعون ہے۔ فرعون امت ابوجہل ہے۔
</item><item>پھر (جب) فرعون نے (ہمارے) اس رسولؑ کا کہنا نہ مانا تو ہم نے (اپنے قانون مجازات کے مطابق) اس کی بڑی سختی سے گرفت و تعزیر کی۔
</item><item>پھر اگر تم بھی انکار کرو گے تو اس روز (کی سختی سے) کیسے بچو گے جو بچوں (یا لڑکوں) کو بوڑھا کر دے گا؟
</item><item>(اور) جس (روز کی دہشت و سختی) سے آسمان پھٹا جا رہا ہو گا، (یاد رکھو!) اس کا وعدہ پورا ہو کر رہے گا۔
</item><item>یہ (قرآن) تو یاد دہانی (اور نصیحت) ہے، سو جو چاہے (اپنی آرزو کے مطابق) اپنے رب کا راستہ اختیار کرے۔
</item><item>بیشک آپؐ کا رب جانتا ہے کہ آپ کے ساتھیوں میں سے کچھ لوگ قریب دو تہائی اور (کبھی) آدھی رات اور (کبھی) ایک تہائی رات (صلوٰۃ میں، اپنے الٰہ کے حضور) کھڑے رہتے ہیں اور اللہ ہی نے (اپنے قوانین کی رو سے) رات اور دن کے اوقات و معمولات کے اندازے مقرر کر رکھے ہیں۔ (اے لوگو!) وہ جانتا ہے کہ (مختلف اسباب کی بناء پر) تم اس کو نباہ نہ سکو گے، اس لئے اس نے (اپنے قانون رحمت کی رو سے) تم پر مہربانی فرمائی (اور اس حکم میں تخفیف فرما دی)۔ پس تم جتنا آسانی سے ہو سکے، قرآن پڑھ لیا کرو۔ اس کو علم ہے کہ تم میں بعض بیمار (بھی) ہوں گے اور بعض لوگ اللہ کے فضل یعنی رزق کی تلاش میں ملک میں سفر بھی کریں گے اور کچھ اور لوگ اللہ کی راہ میں جنگ کریں گے (اور ان حالات میں اس انداز سے شب بیداری ممکن نہ ہو گی)۔ پس جتنا ہو سکے اس (قرآن) سے پڑھ لیا کرو اور (اللہ کے حکم اور سنت نبویؐ کے مطابق نظام) صلوٰۃ قائم کرو اور (اسلامی حکومت کو اس کے افسروں اور کارندوں کے ذریعہ) زکوٰۃ دیتے رہو اور اللہ کو ’’قرض حسن‘‘ (حسین قرض) دو یعنی اس کے جمالیاتی۔ تخلیقی شہکاروں کے ساتھ فراخدلانہ احسان یا مالی تعاون کرو اور جو حسنہ بھی تم اپنے نفسوں کیلئے آگے بھیجو گے، اسے (آخرت میں) اپنے پاس موجود پائو گے وہ (اللہ کے ہاں) بہت بہتر اور اجر کے اعتبار سے بڑھا ہوا پائو گے (تمہاری معمولی کاوشوں کا اجر اللہ، اپنے قانون انعام و فضل کی رو سے تمہاری امید اور توقع سے زیادہ دے گا) اور اللہ سے اپنے گناہوں کی معافی اور ان سے حفاظت طلب کرتے رہو۔ یقین جانو کہ اللہ بخشنے، حفاظت کرنے والا… بہت زیادہ ترس کھانے، معاف کرنے اور رحمت کرنے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے چادر لپیٹ کر لینے والے1 (میرے محبوبؐ)! حواشی -1 فترت کے بعد یہ پہلی سورت ہے جو آپؐ پر نازل ہوئی۔ فترت سے مراد وہ زمانہ ہے جس میں پہلی وحی اقرأ نازل ہو کر وحی کا آنا کچھ عرصہ کیلئے رک گیا۔ اس فترت میں یہ حکمت معلوم ہوتی ہے کہ وحی کی عظمت اور جلال کی برداشت کی قوت نبی اکرمؐ میں پیدا ہو اور بتدریج اس پر عظمت اور پر جلال نظارے سے آپ کی طبیعت مانوس ہو۔ غالباً یہ عرصہ کوئی چھے ماہ کے قریب تھا۔ اس سورۃ کی ابتدائی سات آیات وہ ہیں جن میں سب سے پہلے آپؐ کو اسلام کی تبلیغ کا حکم دیا گیا۔
</item><item>(اے نبیؐ! تیار ہو جائیں اور) اٹھیں اور متنبہ کریں (لوگوں کو، کفر و تکذیب حق اور شرک یعنی اصنام پرستی اور اکابر و سادات پرستی، نیز بخل و بے حیائی اور ہر قسم کے شکیب ربا عواقب و نتائج سے)۔
</item><item>اور اپنے خالق و پروردگار اور مالک و حاکم کی حاکمیت اعلیٰ کا اعلان کیجئے۔
</item><item>اور اپنے ثیاب 2 کو پاکیزہ کیجئے۔ حواشی -2 ثیاب، ثوب کی جمع ہے۔ ثوب کے معنی کپڑے کے ہیں۔ یہ آیت جوامع الکلم میں سے ہے۔ ثیاب سے مراد ظاہری کپڑے بھی ہیں اور اس سے مراد نفس بھی ہے (راغبؒ) جو روح کیلئے بمنزلہ ثوب کے ہوتا ہے اور اس سے مراد دل بھی ہے۔ نیز اس سے مراد وہ اخلاق بھی ہیں جن کا تعلق مخلوق سے ہے اور مزید اس سے مراد اعمال بھی ہیں جیسا کہ حدیث میں آیا ہے (روح البیان)، اس سے مراد اپنے اہل و عیال بھی ہیں۔ کیا اعجاز قرآن اور حسن کلام ہے کہ ایک چھوٹے سے فقرہ میں سمندر بند کر دیا گیا ہے۔
</item><item>اور ہر قسم کی نجات سے گریزاں رہئے۔ (نجات جہل کی، عقل سے کام نہ لینے کی اور ہر قسم کے شرک کی بھی ہو سکتی ہے، نیز میل کچیل اور بول و براز کی ناپاکی کو بھی رجز کہتے ہیں۔)
</item><item>اور مت احسان کرو، بدلے میں زیادہ لینے کی خاطر۔
</item><item>اور اپنے رب (کی رضا کیلئے اور تبلیغ دین) کی راہ میں پیش آنے والے مصائب و مشکلات کو استقامت و پامردی کے ساتھ برداشت کیجئے (اور دل برداشت نہ ہوں)۔
</item><item>پھر جب (روز قیامت) صور میں پھونکا جائے گا اور بنی نوع انسان نیا پیکر دے کر زندہ کئے جائیں گے۔
</item><item>سو وہ روز (یعنی روز قیامت) بڑی ہی سخت اور دشواری کا ہو گا۔
</item><item>کافروں کیلئے ہرگز آسان نہ ہو گا، (یعنی تنگی زیست کا ہو گا)۔
</item><item>آپ مجھے اور اس (متکبر و سرکش اور مال و دولت پر غرور کرنے والے) شخص 3 کو چھوڑ دیجئے، جس کو میں نے اکیلا پیدا کیا ہے (۔میں اس سے نبٹ لوں گا)۔ حواشی -3 یہ آیت اگرچہ قریشی سردار و لید بن مغیرہ کے حق میں نازل ہوئی، جو اپنے باپ کا اکلوتا بیٹا تھا اور اپنی قوم میں وحید کے لقب سے پکارہ جاتا تھا اور دنیوی ثروت اور لیاقت کے اعتبار سے عرب میں یکتا سمجھا جاتا تھا، لیکن اس آیت کا روئے سخن ہر متکبر و سرکش اور مال و دولت پر غرور کرنے والے کی طرف ہے اور یہ تازیانہ عبرت بھی ہے۔
</item><item>اور اس کو میں نے مال فراواں دیا۔
</item><item>ور بیٹے دیئے جو (اس کی نظروں کے سامنے) حاضر رہتے (اور جو اس کی محفل میں اس کیلئے باعث توقیر تھے)۔
</item><item>اور تمام سامان (جاہ و ریاست) اسے پوری طرح مہیا کر دیا۔
</item><item>پھر بھی اسے طمع ہے کہ اسے اور زیادہ دوں۔
</item><item>ہرگز نہیں، وہ ہماری آیات یعنی احکام و قوانین اور تعلیمات و ہدایات سے عناد رکھتا ہے (اور ان کے مطابق زندگی نہیں کرتا)۔
</item><item>(ابھی اس کی سزا ختم نہیں ہوئی، مرنے کے بعد) اسے عنقریب سخت مشقت میں مبتلا کر دوں گا۔
</item><item>بلاشبہ، اس نے (کچھ) سوچا اور منصوبہ بنایا۔
</item><item>سو ہلاک ہو جائے وہ، اس نے کیسا (مذموم) منصوبہ 4 بنایا۔ حواشی -4 راغب اصفہانیؒ لکھتے ہیں کہ جب ’’تقدیر‘‘ کا فاعل انسان ہو تو اس کے دو معنی ہوتے ہیں: ایک ’’تقدیر محمود‘‘، یعنی عقل کے مطابق غور و فکر کرنا (عقل سلیم کے ساتھ تفکر بالحق کرنا) اور نتیجہ فکر کے مطابق کسی امر یا امور کو سرانجام دینا، دوسرے، تقدیر مذموم‘‘ کہ انسان اپنے جذبہ و عصبیت اور تمنا و خواہش کے پیمانے کے مطابق کسی امر پر غور و فکر کرے اور عقل سلیم سے کام نہ لے، جیسا کہ آیہ بالا میں ہے۔
</item><item>پس وہ ہلاک و غارت ہو کہ اس نے کیسا (مذموم) منصوبہ بنایا (اور کیسی غلط اور عاقبت نا اندیشی کی بات تجویز کی کہ وہ اللہ اور آپؐ کے احکام و قوانین اور تعلیمات کی مخالفت کرے گا۔ قرآن حکیم اس کے متکبرانہ انداز کا نقشہ نہایت بلیغ انداز سے پیش کرتا ہے)۔
</item><item>پھر اس نے (ذرا) تامل کیا (حاضرین کی طرف نظر کی)۔
</item><item>پھر تیوڑی چڑھائی (پیشانی سکیڑی) اور متکبرانہ انداز سے) ترش رد ہوا (اور منہ بنایا)۔
</item><item>پھر وہ (متکبرانہ انداز سے) پلٹا اور اس نے تکبر کیا یعنی غرور کا اظہار کیا۔
</item><item>آخر کار بولا کہ یہ (قرآن) تو محض جادو ہے، جو پہلے سے چلا آ رہا ہے۔
</item><item>یہ تو محض انسانی کلام ہے۔
</item><item>(اس کے تکبر، تکذیب حق اور بہتان عظیم کی پاداش میں اور اپنے قانون مجازات کی رو سے) اسے عنقریب میں دوزخ میں جھونک دوں گا (تاکہ وہ اپنے عناد و تکبر کا مزہ چکھے)۔
</item><item>اور تم کیا جانو کہ دوزخ کیا ہے!
</item><item>(ہاں آگ ہے، لیکن ایسی آگ جو) نہ باقی رکھے اور نہ چھوڑے (اور یہ سلسلہ لامتناہی ہو گا، نہ عذاب میں کمی ہو گی اور نہ موت ہی آئے گی)۔
</item><item>(یہ آتش دوزخ) کھال جھلسا دینے والی (ہوگی)۔
</item><item>اس پر انیس (فرشتے بطور کارکن) مقرر کئے ہیں۔
</item><item>ہم نے صرف فرشتے ہی دوزخ کے کارکن بنائے ہیں اور ان کی تعداد بیان نہیں کی، مگر اس لئے کہ یہ آزمائش بنے ان لوگوں کیلئے جنہوں نے کفر کیا، تاکہ اہل کتاب کو یقین ہو جائے اور اہل ایمان کا ایمان زیادہ ہو، نیز اہل کتاب اور مؤمنین شک میں نہ پڑیں، مزید یہ کہ جن کے دلوں میں روگ ہے اور وہ جو کافر ہیں، یہ کہیں کہ بھلا اللہ اس کا عجیب بات سے کیا مطلب ہو سکتا ہے، (ایسی آزمائش کے ذریعے) اللہ (اپنے قانون مشیت و حکمت اور احترام آرزو گمراہی کے خواہشمندوں کو) گمراہ ہونے دیتا ہے اور (اہل آرزو و خشیت کو) راہ راست پر لگا دیتا ہے اور تیرے رب کے لشکروں کو خود اس کے سوا اور کوئی نہیں جانتا اور اس دوزخ کا ذکر اس کے سوا کسی غرض کیلئے نہیں کیا گیا ہے کہ لوگوں کو اس سے نصیحت (و عبرت) ہو۔
</item><item>ہاں (ہمیں) چاند کی قسم (جو بڑھتا، گھٹتا اور پھر غائب ہو جاتا ہے۔)
</item><item>اور رات کی (قسم) جب وہ پلٹنے (اور رخصت ہونے) لگے۔
</item><item>اور صبح کی جب وہ روشن ہو جائے۔
</item><item>(قسم اس بات پر) کہ بلاشبہ وہ (دوزخ کی آگ) بہت بڑی آفت ہے (جس کی صعوبتوں کی تاب جملہ کائنات بھی نہیں لا سکتی)۔
</item><item>بنی نوع انسان کو (اللہ کے قانون مجازات یا پاداش عمل سے) متنبہ کرنے والی ہے۔
</item><item>اس کیلئے جو تم میں سے (حسنات میں دوسروں سے اور) آگے بڑھنے کی طلب و آرزو رکھتا ہو یا (اس کیلئے بھی جو سیآت میں پھنسا رہے اور) پیچھے رہ جائے۔
</item><item>ہر متنفس جو (حسنہ و سیۂ) کماتا ہے، اس کا رہن یا گرفتار ہے، یعنی ہر شخص اپنے اعمال کا، چاہے حسین ہوں یا قبیح، اسیر ہے اور ان کے ثمر کی لذت سے اس کا آشنا ہونا ناگزیر ہے۔
</item><item>بجز اہل یمن و سعادت یا دائیں بازو والوں کے (جو عرش الٰہی کے داہنی جانب ہوں گے)۔
</item><item>جو بہشتوں میں ہوں گے اور پوچھیں گے۔
</item><item>مجرموں سے۔
</item><item>کون سی چیز تمہیں دوزخ میں کھینچ لائی ہے؟
</item><item>(اہل جنت کے سوال کے جواب میں) وہ کہیں گے، ہم مصلین (اسلام کی صلوٰۃ قائم کرنے اور اس کے فرائض کو قرآن و سنہ کے تقاضوں کے مطابق پورا کرنے والے) نہ تھے۔
</item><item>اور اہل احتیاج و ضرورت مند کی کفالت (=نان و نفقہ) کا انتظام نہیں کرتے تھے، یعنی ان کی معاشی کفالت سے لاپروا تھے۔
</item><item>دین کو تفنن طبع بنانے والوں کے ساتھ مل کر ہم بھی استہزاء کرتے تھے (بیہودہ باتیں کرنے والوں کے ساتھ مل کر بیہودہ باتیں کرتے اور اہل باطل کے ساتھ مل کر انکار حق کیا کرتے تھے)۔
</item><item>نیز ہم روز حساب (جزا و سزا) کو جھٹلایا کرتے تھے۔
</item><item>یہاں تک کہ ہمیں موت نے آ لیا (جس کا آنا یقینی تھا)۔
</item><item>سو اس وقت سفارش کرنے والوں کی کوئی سفارش ان کے کام نہ آئے گی۔
</item><item>پھر (اس حقیقت سے آگاہ کئے جانے کے باوجود) انہیں کیا ہوا ہے کہ وہ اس (کتاب) نصیحت (قرآن حکیم کے احکام و قوانین اور تعلیمات و ہدایات) سے منہ موڑے ہوئے ہیں؟
</item><item>(ان کا انداز کچھ ایسا ہے) گویا کہ وہ بد کے ہوئے جنگلی گدھے5 ہیں۔ حواشی -5 یہ ایک عربی محاورہ ہے۔ جنگلی گدھوں کا یہ خاصہ ہوتا ہے کہ خطرہ بھانپتے ہی وہ اس قدر بدحواس ہو کر بھاگتے ہیں کہ کوئی دوسرا جانور اس طرح نہیں بھاگتا۔
</item><item>جو شیر سے بھاگ کھڑے ہوں (گویا ندائے حق اور شیران الٰہی کی آواز سن کر جنگلی گدھوں کی طرح بھاگے جاتے ہیں)۔
</item><item>بلکہ (درحقیقت) ان میں سے ہر شخص چاہتا ہے کہ اس کے نام کھلے صحیفے (خط) بھیجے جائیں (کہ نبیؐ، اللہ کا بھیجا ہوا ہے اور وہ اس کی پیروی کریں۔ یہ ان کا گدھا پن ہے)۔
</item><item>ہرگز نہیں! (ان کے زعم باطل کے مطابق کچھ نہیں ہو گا)۔ بلکہ اصل یہ ہے کہ انہیں آخرت کا ڈر ہی نہیں!
</item><item>ہرگز نہیں! بیشک یہ قرآن تو عبرت اور تنبیہ ہے۔
</item><item>لہٰذا جو چاہے اس سے سبق اور عبرت حاصل کرے۔
</item><item>اور فقط وہی سبق و عبرت حاصل کرتے ہیں جو اللہ کی (رضا و) مشیت چاہتے ہیں۔ صرف ’’وہی‘‘ ہماری طلب و جستجو اور خشیت کا حقدار اور غفار بالذات ہے، یعنی صرف اللہ ہی اس کا سزا وار و مستحق ہے کہ اس کے قرب و رضوان کی آرزو و جستجو کی جائے اور اس کی دوری و مہجوری کا خوف کھایا جائے، نیز وہی گناہ اور گمراہی سے تحفظ دینے اور جرم و گناہ معاف کر دینے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>نہیں، میں روز قیامت (جو محاسبہ و جزا کا یوم ہے) کی قسم کھاتا ہوں۔
</item><item>اور نہیں، میں قسم کھاتا ہوں اس نفس کی جو برائی پر ملامت کرے1۔ حواشی -1 نفس ایک نامیاتی کل (Organic whole) ہے اور اس کے دو اجزا ہیں: نفس امارہ اور نفس لوامہ۔ نفس امارہ کا وظیفہ (Function) خواہشات و تمنیات پیدا کرتے رہنا ہے۔ اس لحاظ سے اس کی غیر معمولی اہمیت مسلمہ ہے، لیکن اس کی فطری حدود سے متجاوز اور قبیح و شر انگیز خواہشات کو شیطان اپنی وسوسہ اندازی (Evil suggesting) اور جمالیاتی فریب کاری (Aesthetic alluring) سے حسین و دلکش اور نظر افروز و محبوب بنا کر اسے دکھاتا اور انہیں پورا کرنے پر اکساتا رہتا ہے۔ اگر نفس اس جمالیاتی فریب میں آ جائے تو انسان اپنی خواہشات کو اپنا الٰہ یا معبود و محبوب اور مطلوب و مقصود بنا لیتا ہے۔ اس کے نتیجے میں وہ شرک و کفر اور گناہ و جرم کو بھی حسین سمجھ کر کرنے لگتا ہے اور اس کے منفی یا سلبی اثرات ’’نفس‘‘ پر مرتسم ہوتے ہیں اور اسے خوف و حزن کی آگ محیط ہو جاتی ہے۔ یہ آگ نفس کو اہل نار بنا دیتی ہے نفس لوامہ کا وظیفہ نفس امارہ کو اپنی خواہش یا خواہشات کو اپنا الٰہ بنانے سے روکنا اور اس پر اسے سرزنش کرتے رہنا ہے۔ اگر اس سرزنش سے نفس امارہ باز آ جائے تو انسان گناہ کو اس کی اصل بھیانک شکل میں دیکھتا ہے اور اسے کرنے سے باز رہتا ہے۔ علاوہ ازیں، وہ حسن عمل کرتا ہے، جس کے مثبت یا ایجابی اثرات ’’نفس‘‘ پر مرتب ہوتے ہیں، اس کے نتیجے میں وہ حسین و مطمئن بن جاتا ہے، جس کیلئے قرآن مجید نے ’’نفس مطمئنہ‘‘ کی تعبیر اختیار کی ہے (الفجر 27:89 ببعد)۔
</item><item>کیا انسان یہ خیال کرتا ہے کہ ہم اس کی ہڈیاں (جو مرنے کے بعد ریزہ ریزہ ہو جائیں گی) ہرگز جمع نہ کر سکیں گے؟
</item><item>کیوں نہیں، ہم (یقینا) اس بات پر قادر ہیں کہ اس کی انگلیوں کی پور پور تک درست کر دیں۔
</item><item>بلکہ انسان اپنے آگے کی، یعنی آخرت کی زندگی کو جھٹلانے کا داعیہ رکھتا ہے (اوریہی چاہتا ہے کہ بے باک ہو کر آئندہ بھی فسق و فجور کے کام کرتا رہے۔ نافرمانی اور حد سے بڑھنا اس کا شعار ہے)۔
</item><item>وہ (تمسخر کے ساتھ) پوچھتا ہے کہ وہ قیامت کا روز کب ہو گا۔
</item><item>پھر جب آنکھیں چوندھیا جائیں گی یا جب نگاہ (خوف کے مارے) متحیر و خیرہ ہو جائے گی۔
</item><item>اور چاند بے نور ہو جائے گا۔
</item><item>اور سورج و چاند (بے نور ہونے میں) ایک سی حالت پر ہو جائیں گے۔ (یہ نظام ہی درہم برہم ہو جائے گا۔)
</item><item>(اس روز) انسان کہے گا: آج بھاگنے کی جگہ (جائے پناہ) کہاں ہے؟ (اب بھاگ کر کہاں جائوں؟)
</item><item>بیشک (اس روز) کوئی جائے پناہ نہ ہو گی۔
</item><item>اس روز ٹھکانہ صرف آپ کے پروردگار ہی کے پاس ہو گا (یعنی سب اللہ کے سامنے حاضر ہوں گے)۔
</item><item>اس روز انسان کو جو (اعمال) اس نے آگے بھیجے اور جو (اثرات) پیچھے چھوڑے ہوں گے، سب کچھ بتا دیا جائے گا۔
</item><item>بلکہ انسان اپنے نفس پر حجت ہے (یعنی یہ واقعیت کہ انسان مخلوق ہے، خود خالق حقیقی کی دلیل ہے)۔
</item><item>اگرچہ (اس وقت بھی وہ) اپنے حیلے (بہانے اور معذرتیں) پیش کرے گا۔
</item><item>(اے نبیؐ!) وحی و تنزیل کو جلد از جلد یاد کرنے کیلئے اپنی زبان کو حرکت نہ دیا کرو۔
</item><item>اسی وحی و تنزیل (کی سورتوں اور آیتوں) کو (کتابی صورت میں) مدون یا مرتب کرنا او ان کی قرأت سکھانا ہمارے ذمہ 2 ہے۔ حواشی -2 ثابت ہوا کہ قرآن مجید کی موجودہ کتابی صورت بلحاظ سور و آیات بحکم ربی دی ہوئی ہے۔
</item><item>لہٰذا جب ہم اسے (بذریعہ وحی) پڑھیں تو آپ سنیں اور اس کی قرأت کا اتباع کریں۔
</item><item>پھر اس (کے علوم و تعلیمات اور احکام و قوانین) کی بلیغ انداز میں تصریح و تشریح 3 یا تفسیر کرنا بھی ہمارے ہی ذمہ ہے (تاکہ آپ سمجھ جائیں)۔ حواشی -3 گونا گوں زبانوں میں، نطق و قلم سے، نیز سازو آواز، عشوہ و غمزہ، اشارہ و کنایہ، سکوت و صدا اور حرکات و سکنات وغیرہ وغیرہ کے ذریعے اظہار و ابلاغ کرنے کو تیار کہتے ہیں۔
</item><item>حقیقت یہ ہے (کہ قیامت کا آنا اور حساب و جزا برحق ہے) مگر تم لوگ دنیا (کی چیزوں) سے محبت کرتے ہو۔
</item><item>اور آخرت کو چھوڑ دیتے ہو (حالانکہ عقل کا تقاضا ہے کہ جو شے ابدی فوز و فلاح کی موجب ہو، انسان اس کی طرف کوشاں رہے)۔
</item><item>اس روز (یعنی قیامت کے دن) کچھ چہرے ترو تازہ اور شاداب ہوں گے۔
</item><item>اپنے رب کی طرف دیکھ رہے ہوں گے۔
</item><item>اور کچھ چہرے اس روز پژمردہ ہوں گے (اور ان پر غم سے اداسی چھائی ہو گی)۔
</item><item>اور خیال کر رہے ہوں گے کہ ان پر کمر توڑ مصیبت ٹوٹنے والی ہے۔
</item><item>ہرگز نہیں بلکہ جب جان ہنسلی یعنی حلق تک پہنچ جائے گی (اور سانس رکنے لگے گی)۔
</item><item>اور کہا جائے گا کہ ہے کوئی جھاڑ پھونک کرنے والا (تو اس کو بلائو)۔
</item><item>اور وہ سمجھ لے گا کہ (دنیا سے اس کی) جدائی کا وقت آ گیا ہے۔
</item><item>اور (ایک) پنڈلی (دوسری) پنڈلی سے لپٹ جائے گی۔
</item><item>اس روز آپ کے رب کی طرف روانگی ہو گی۔
</item><item>(کیسا بدنصیب ہے وہ کافر کہ) پھر (بھی) نہ تو اس نے (کلمہ حق کی) تصدیق کی (اور اسے سچ مانا) اور نہ صلوٰۃ قائم کی (اور نہ اپنے وظائف =Functions سرانجام دیئے)۔
</item><item>بلکہ (اس نے احکام الٰہی کو) جھٹلایا اور (ان سے) منہ موڑا (اور پہلوتہی کی)۔
</item><item>(اور پھر اس روگردانی کے بعد) فخریہ اور متکبرانہ انداز میں اپنے ساتھیوں اور گھر کی طرف روانہ ہوا۔
</item><item>یہ روش مجھے ہی سزاوار ہے اور تجھی کو زیب دیتی ہے۔
</item><item>ں یہ روش تیرے ہی لئے سز وار ہے اور تجھی کو زیب دیتی ہے (پھر افسوس ہے تجھ پر اور تباہی ہے تیرے لئے)۔
</item><item>کیا انسان یہ گمان کرتا ہے کہ اسے یونہی مہمل، یعنی آوارہ و آزاد اور بے حساب چھوڑ دیا جائے گا؟
</item><item>کیا وہ منی کا ایک نطفہ (=حقیر قطرہ) نہ تھا جو (رحم مادر میں) ٹپکایا جاتا ہے۔
</item><item>پھر وہ ایک لوتھڑا بنا۔ بعد ازاں (اللہ تعالیٰ نے اپنے طبیعی قانون تدبیری کے مطابق) اس کا خاکہ بنایا اور پھر اس میں ہم آہنگیوں کی ہم آہنگی (Harmony of harmonies) پیدا کی۔
</item><item>پھر اس میں سے دو اصناف بنائیں= نر اور مادہ یا مرد اور عورت۔
</item><item>کیا (یہ تخلیقی عمل کرنے والا) اس پر قادر نہیں کہ وہ مردوں کو زندہ کرے (بلاشبہ اللہ ہر شے اور اس کے کرنے پر قدرت کاملہ رکھنے والا ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>یقینا انسان پر ازلی و لامتناہی زمان مطلق (جس کی ابتداء ہو نہ انتہا = (Eternal time میں سے ایک ایسا دور بھی گزرا ہے، جس میں وہ ایسی شے نہ تھا کہ جس کا ذکر ہوتا، (یعنی اس کا نام و نشان بھی نہ تھا اور نہ ذکر۔ اذکار ہی)۔
</item><item>ہم نے بے شک انسان کی تخلیق (کا آغاز) مخلوق مادہ منویہ کی ایک بوند سے کیا تاکہ (امتحان گاہ دنیا میں) ہم اسے آزمائیں، پھر اسے صاحب سمع و بصر بنا دیا (تاکہ ان سے حقائق زندگی سمجھے اور زندگی و اللہ کی مشیت کے مطابق گزارے)۔
</item><item>نیز ہم نے بلاشبہ اسے (فطرۃً کل زندگی کرنے کا حسین و فطری سیدھا) راستہ دکھا دیا، چاہے وہ (حسی۔ قلبی نظام اور فطری ہدایت ایسی نعمتوں کی) قدر کرے1 اور ان سے کام لے یا ان کی نہ تو قدر کرے اور نہ کام ہی لے۔ حواشی -1 اللہ تعالیٰ کا شکر کرنے کا مطلب دراصل اس کی نعمتوں کی قدر کرنا اور ان سے مقدور بھر وہ کام لینا ہے، جن کیلئے وہ عطا کی گئی ہیں،نیز اس کے ساتھ اس کی حمد و سپاس کرنا بھی ہے۔
</item><item>(لیکن انسان کو یہ نہیں بھولنا چاہئے کہ) ہم نے یقینا کافروں یعنی ہدایت قبول نہ کرنے اور صراط مستقیم اختیار نہ کرنے والوں کیلئے زنجیریں (Manacles) اور طوق (Carcans) اور شعلہ زن آگ تیار کر رکھی ہے۔
</item><item>بیشک عدل و احسان اور خیر و حسنہ کے کام کرنے والے (جنت میں) شراب کے ایسے جام نوش کریں گے جن میں (آب) کا فور کی آمیزش ہو گی۔
</item><item> وہ ایک (ایسا چشمہ رواں دواں ہے، جس سے اللہ کے بندے نوش جان کریں گے، اسے پھاڑ کر کثرت سے آ بجویں (Rivulets) نکال لیں گے۔ (یہ انتہائی نظر افروز و دل انگیز منظر ہو گا)۔
</item><item>یہ وہ لوگ ہیں جو (دنیا میں) اپنی نذر پوری کیا کرتے تھے اور اس دن (کے حساب و جزا اور گرفت و تعزیر) سے ڈرتے تھے، جس کی مصیبت ہمہ گیر ہو گی۔
</item><item>اور جو اللہ کی محبت (اور اس کے قرب و رضوان کی آرزو) میں محتاج، بے سہارا اور بے یارو مددگار (=یتیم) اور قیدی کو کھانا کھلاتے یعنی ایسے لوگوں کی کفالت کرتے ہیں۔
</item><item>(اور ان سے کہتے ہیں) ہم تمہیں صرف اللہ کی رضا و خوشنودی کی خاطر کھلا رہے اور (کفالت کا) بندوبست کر رہے ہیں، ہم تم سے نہ بدلہ چاہتے ہیں نہ معاوضہ اور نہ شکریہ۔
</item><item>ہمیں تو یقینا اپنے رب (کے قانون مجازات کی گرفت و تعزیر) سے اس کے عذاب کا خوف لاحق ہے، جو سخت مصیبت کا انتہائی طویل روز ہو گا۔
</item><item>سو اللہ (اپنی رحمت و مغفرت کے سبب اور اپنے قانون فلاح = Law of Success and Salvation کے مطابق) انہیں اس روزکی آفت سے بچا لے گا اور انہیں بشاشت و مسرت اور شادابی و سرور سے نوازے گا، (یعنی ان کے چہروں کو شادابی حسن اور دلوں کے طرب و مسرت سے سرفراز کرے گا)۔
</item><item>انہیں ان کے صبر کرنے کے بدلے میں جنت اور ریشمی لباس عطا فرمائے گا۔
</item><item>وہاں وہ تختوں پر تکیہ لگائے بیٹھے ہوں گے، وہاں وہ دھوپ کی حدت محسوس کریں گے نہ سردی کی شدت۔
</item><item>اور ان پر جنت کی چھائوں سایہ فگن ہو گی اور اس کے پھل بالکل ان کی دسترس میں ہوں گے (کہ جس طرح چاہیں ان سے لطف اندوز ہوں)۔
</item><item>اور ان کے آگے نقرئی ظروف اور بلورین ساغر گردش میں ہوں گے۔
</item><item>بلور نقرائی ہو گا۔ ان ساغروں کو انہوں نے ٹھیک اندازے سے (مئے ناب سے) بھرا ہو گا (جو ہر شخص کی خواہش کے مطابق ہو گا)۔
</item><item> اور ان (جنتیوں) کو ایک اور قسم کی شراب کے جام بھی پلائے جائیں گے، جس میں زنجبیل (=سونٹھ یا خشک ادرک) کی آمیزش ہو گی۔
</item><item>یہ جنت کا ایک چشمہ ہے جو سلسبیل کے نام سے موسوم ہے۔
</item><item>ور ان کی خدمت کیلئے ایسے غلمان چلتے پھرتے ہوں گے، جو ہمیشہ لڑکے ہی رہیں گے۔ تم انہیں دیکھو تو خیال کرو کہ بکھرے ہوئے موتی ہیں۔
</item><item>اور جب بھی تم نظر دوڑائو گے تو تم نعمتیں ہی نعمتیں اور عظیم الشان سلطنت ہی دیکھو گے۔
</item><item>ان کے اوپر باریک ریشم اور سبز اطلس و دیبا کے کپڑے ہوں گے اور ان کو چاندی کے کنگن پہنائے جائیں گے اور ان کا رب ان کو مصفا و پاکیزہ اور پاک و صاف کرنے والا (نیز تسکین انگیز و جانفزا) مشروب پلائے گا۔
</item><item>(اور ان سے کہا جائے گا:) بے شک یہ تمہارے (حسن) عمل کا صلہ ہے اور تمہاری کوشش کامیاب و مقبول ہوئی تھی۔
</item><item>(اے نبیؐ!) بے شک ہم ہی نے آپ پر یہ قرآن تھوڑا تھوڑا کرکے 2 نازل کیا ہے (تاکہ لوگ اس میں غور کریں اور ان میں نیکی و بدی کا احساس پیدا ہو، نیز آپ ایک ایک بات کا ان کو درس دیتے جائیں)۔ حواشی -2 یہاں کفار کے ایک اعتراض کا جواب بھی دیا گیا ہے۔ وہ کہتے تھے کہ آپؐ یہ قرآن خود سوچ سوچ کر بنا رہے ہیں، ورنہ اللہ تعالیٰ کی طرف سے کوئی فرمان ہوتا تو اکٹھا ایک ہی مرتبہ آ جاتا۔
</item><item>پس آپ اپنے پروردگار کے حکم پر جمے رہئے یا اس کے منتظر رہئے (اور جس کار عظیم پر آپ کو مامور کیا گیا ہے، اس کی سختیوں اور مشکلات کو استقلال و پامردی سے برداشت کیجئے اور اپنے پائے ثبات میں لغزش نہ آنے دیجئے) اور ان میں سے کسی بدعمل اور منکر حق کی بات نہ مانیں۔
</item><item>اور اپنے رب کی صفات حسنہ اور نعمتوں، نیز احکام و تعلیمات میں صبح و شام (ہمہ وقت) تفکر بالحق، یعنی حکیمانہ غور و فکر کرتے اور اس کی یاد میں لگے رہیں۔
</item><item>اور رات کے ایک حصے میں اس کے حضور سر بسجود رہیں اور گئی رات تک اس کی تقدیس و تنزیہ کرتے رہیں
</item><item>بیشک یہ لوگ جلد حاصل ہونے والی (دنیا) کو عزیز و محبوب رکھتے ہیں اور اس روز کو جو شدت عذاب کے لحاظ سے بھاری اور سخت ہو گا، نظر انداز کئے (یا پس پشت ڈالے) ہوئے ہیں۔
</item><item>اور ہم نے ان کو (درجہ بدرجہ) تخلیق کیا ہے اور ان کے جوڑ بند یا اعضاء و جوارح محکم و مضبوط بنائے ہیں3 اور ہم (اپنے قوانین مشیت و حکمت و تدبیری اور استبدال و استخلاف کے مطابق) جب چاہیں گے ان کی مثل بدل کر اور لے آئیں گے۔ حواشی -3 یہ احسن الخالقین کی جمالیاتی۔ تخلیقی فعلیت (Aesthetic-creative activity) کا اعجاز ہے کہ انسان دوڑتا، کودتا، چھلانگیں لگاتا، کشتی لڑتا، بھاری بھر کم بوجھ اٹھاتا اور کشتی رانی کرتا ہے اور پھر بھی اس کے اعضاء اور جوڑ صحیح سالم رہتے ہیں، بلکہ اور زیادہ مضبوط ہو جاتے ہیں۔
</item><item>بیشک یہ (قرآن حکیم) تو (اہل آرزو کیلئے) پند و نصیحت (Admonition) ہے، پس جو چاہے، اپنے رب (کے قرب و رضوان، صراط مستقیم) کی راہ اختیار کر لے۔
</item><item>اور (اے مؤمنو!) تمہیں بھی وہی کچھ چاہنا چاہئے جو اللہ (تمہارا معبود و محبوب اور حاکم و مطاع) چاہتا ہے۔ (اپنی خواہشوں اور امور کو اللہ تعالیٰ کی مشیت و خوشنودی اور حکمت کے تابع کر دو۔) یاد رکھو! اللہ عالم بالذات اور علم کلی رکھنے والا… حد درجہ دانا و بینا اور کمال دانشمندی سے اپنے (اور اپنی مخلوق کے) جملہ امور سرانجام دینے والا ہے۔
</item><item>وہ (اپنی مشیت و حکمت اور رحمت سے) جس کو چاہتا ہے، اپنی رحمت میں لے لیتا ہے اور ظالموں، یعنی اللہ تعالیٰ (کے آئین، احکام و قوانین اور تعلیمات) کی نافرمانی کرنے والوں کیلئے تو اس (اللہ) نے درد ناک عذاب 4 تیار کر رکھا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے ان نرم خوشگوار ہوائوں1 کی جو (انسان کے نفع اور فرحت کیلئے) پے در پے اور سہج سہج بھیجی جاتی ہیں۔ حواشی -1 ان مرسلات، عاصفات، ناشرات، فارقات اور ملقیات سے مفسرین میں سے بعض نے عذاب اور رحمت کی ہوائیں، بعض نے فرشتے، بعض نے پیغمبر اور جماعتیں اور بعض نے قرآنی آیات یا اعجازی نشانات لئے ہیں۔
</item><item>پھر (قسم ہے) تند و تیز اور طوفانی ہوائوں کی (جو انتشار کا سبب بنتی ہیں)۔
</item><item>قسم ہے (ان ہوائوں) کی جو (بادلوں کو ہر طرف) پھیلا د یتی ہیں۔
</item><item>پھر (ان بادلوں کو پھاڑ کو) جدا کر دیتی ہیں۔
</item><item>پھر (دلوں میں اللہ کی) یاد ڈالتی ہیں۔
</item><item>عذر کے طور پر یا تنبیہ کرنے کیلئے۔
</item><item>بیشک تم سے (روز قیامت کا) جو وعدہ کیا جاتا ہے، وہ ضرور (پورا) ہو کر رہے گا، (یعنی قیامت، حساب۔ کتاب ہو کر رہے گا)۔
</item><item>پھر (یہ وہ وقت ہو گا) جب تارے ماند پڑ جائیں گے۔
</item><item>اور جب آسمان پھٹ جائے گا۔
</item><item>اور جب پہاڑ (ریزہ ریزہ ہو کر) اڑتے پھریں گے۔
</item><item>اور جب رسولوںؑ کو وقت معین پر جمع کیا جائے گا (اور وہ ایک ترتیب سے اپنی اپنی امت کو لے کر رب العزت اور یوم الدین کے بلا شرکت غیرے حاکم و مالک کے سامنے حاضر ہوں گے)۔
</item><item>(جانتے ہو کہ یہ سب کچھ) کس روز کیلئے ملتوی رکھا گیا ہے۔
</item><item>فیصلہ کے دن کیلئے (جو روز قیامت ہے)۔
</item><item>اور (اے مخاطب!) تجھ کو کیا معلوم کہ وہ فیصلہ کا روزکیسا ہے؟
</item><item>تباہی ہے اس روز (اللہ کے دین یا نظام حیات کلی کو) جھٹلانے والوں کیلئے۔
</item><item>کیا ہم نے اگلوں کو (جنہوں نے حق کو جھٹلایا تھا قانون مجازات کے مطابق) ہلاک نہیں کر ڈالا؟
</item><item>پھر ہم پچھلوں (Succeeding) کو بھی (جو دین کی تکذیب پر مصر ہیں) انہی کی طرح ہلاک کریں گے۔ (سب جھٹلانے والوں کا انجام ایک جیسا ہو گا)۔
</item><item>مجرموں کے ساتھ ہم ایسا ہی (سلوک) کیا کرتے ہیں۔
</item><item>تباہی ہے اس روز (اللہ کے قانون مکافات عمل کو) جھٹلانے والوں کیلئے۔
</item><item>کیا ہم نے تم کو حقیر پانی (کی ایک بوند) سے پیدا نہیں کیا؟
</item><item>پھر ہم نے اسے ایک محفوظ و مضبوط جگہ (رحم مادر) میں ٹھہرائے رکھا (We then placed it in (womb`s) firm and safe keeping)۔
</item><item>ایک وقت معین تک۔
</item><item>پھر ہم نے اس کے حسب حال اس کی تخلیق کی، دیکھئے ہم کتنی اعلیٰ تخلیق کرنے والے ہیں۔
</item><item>تباہی ہے اس روز (اللہ کی قدرت و خالقیت کے) جھٹلانے والوں کیلئے۔
</item><item>کیا ہم نے زمین کو سمیٹ کر رکھنے والی یا چیزوں کو جمع کرنے والی نہیں بنایا؟
</item><item>زندوں اور مردوں (دونوں) کیلئے یعنی زندوں کیلئے یہی زمین بقائے زیست کا سامان لئے ہوئے ہے اور مردوں کیلئے گوشئہ قبر۔
</item><item>اور ہم نے زمین پر اونچے اونچے پہاڑ رکھ دیئے اور (اسی زمین میں شیریں چشمے جاری کر دیئے اور) ہم نے تم کو شیریں پانی پلایا۔
</item><item>تباہی ہے اس روز (ہماری نعمتوں کو) جھٹلانے والوں کیلئے۔
</item><item>(ان سے کہا جائے گا) چلو اس (عذاب) کی طرف جسے تم جھٹلایا کرتے تھے۔
</item><item>چلو تین شاخوں (یا حصوں) والے (دھویں) کے سائے کی طرف2۔ حواشی -2مروی ہے کہ قیامت کے دن یہ دھواں حساب کے وقت کفار کو تین طرف سے گھیرے ہوئے ہو گا: سر کے اوپر، داہنے اور بائیںجانب سے اور یہ تو ایک برائے نام ابر ہو گا۔
</item><item>جو نہ ٹھنڈک پہنچانے والا اور نہ شعلوں کی لپٹ سے بچانے والا ہو گا۔
</item><item>وہ آگ محلوں ایسی اونچی چنگاریاں پھینکتی ہو گی۔
</item><item>جو زرد اونٹوں (Cames of bright yellow hue) کی مانند ہوں گی۔
</item><item>تباہی ہے اس روز (یوم الدین کو) جھٹلانے والوں کیلئے۔
</item><item>یہ دن منہ سے بات نکالنے کا نہ ہو گا۔
</item><item>اور نہ ان کو اجازت ہی ہو گی کہ کوئی عذر پیش کر سکیں۔
</item><item>اس روز جھٹلانے والوں کیلئے تباہی ہے۔
</item><item>یہ فیصلے کا دن ہے، ہم نے تمہیں اورتم سے پہلے گزرے ہوئے لوگوں کو بھی جمع کر لیا ہے۔
</item><item>اگر تم کوئی چال چل سکتے ہو تو میرے مقابلے میں چل دیکھو۔
</item><item>تباہی ہے اس روز (اللہ اور اس کے رسولوںؑ کے) جھٹلانے والوں کیلئے۔
</item><item>بے شک اہل آرزو (=متقی لوگ یعنی ایسے لوگ جن کو دنیا میں صراط مستقیم، جنت اور اپنے الٰہ کے قرب و رضوان کی طلب و جستجو رہی اور گمراہی، جہنم اور اپنے معروض حسن و عشق (=الٰہ) کی دوری و مہجوری سے خوف بداماں رہے)، سایوں اور چشموں میں ہوں گے۔
</item><item>اور طرح طرح کے پسندیدہ و لذیذ پھل جو وہ چاہیں گے (ان کیلئے ہوں گے)۔
</item><item>(ان سے کہا جائے گا:) کھائو پیو مزے سے، اپنے ان اعمال کے بدلے میں جو تم (دنیا میں) کیا کرتے تھے۔
</item><item>یقینا ہم احسان کرنے والوں کو ایسی ہی جزا دیتے ہیں۔
</item><item>تباہی ہے اس روز جھٹلانے والوں کیلئے۔
</item><item>(اب اللہ تعالیٰ دنیا میں گنہگاروں، مجرموں اور کافروں کو مخاطب کرکے فرماتا ہے:) کھالو اور چند روز مزے کر لو، یقینا تم مجرم (کافر و مشرک اور ظالم و متکبر) ہو۔
</item><item>اس روز جھٹلانے والوں کیلئے تباہی ہے۔
</item><item>اور جب ان سے کہا جاتا ہے کہ (اللہ کے سامنے) جھکو (رکوع کرو) تو وہ نہیں جھکتے3۔ (اس کا معنی یہ بھی ہو سکتا ہے کہ اللہ تعالیٰ کے احکام کے سامنے سر تسلیم و طاعت خم کر دو تو وہ ایسا نہیں کرتے)۔
</item><item>تباہی ہے اس روز (تکذیب دین کرنے اور) جھٹلانے والوں کیلئے۔
</item><item>اب اس کے بعد کون سا کلام ایسا ہو سکتا ہے جس پر یہ ایمان لائیں گے؟ (اس لئے کہ یہ قرآن مجید، اللہ تعالیٰ کا سچا اور حکیمانہ کلام ہے، جو حرف آخر اور قول فصیل ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>یہ لوگ کس چیز کے بارے میں استفسار کر رہے ہیں؟
</item><item>کیا اس ہیبت ناک دن (کی پیش گوئی) کے متعلق؟
</item><item>(جب ان کو بتایا جاتا ہے تو) وہ اس میں اختلاف کرنے لگتے ہیں۔
</item><item>(انہیں روز قیامت کے متعلق شک نہیں کرنا چاہئے) وہ اسے جلد دیکھ لیں گے۔
</item><item>(اس دن کی وقوع پذیری کے بارے میں انہیں شک نہیں کرنا چاہئے) انہیں اس کا علم ہو کر رہے گا۔
</item><item>کیا ہم نے کرہ ارض کو وسیع فرش کی طرح نہیں بنایا؟
</item><item>اور پہاڑوں کو میخوں کی طرح نہیں گاڑا؟
</item><item>اور تمہیں جوڑا جوڑا پیدا کیا (نر اور مادہ)۔
</item><item>اور نیند کو تمہارے لئے باعث راحت بنایا۔
</item><item>اور رات کو تمہارے لئے پردہ پوشی اور زینت بنایا۔
</item><item>اور تمہاری معاشی زندگی کیلئے دن بنایا۔
</item><item>اور تمہارے اوپر سات مضبوط افلاک (Mighty heavens) بنائے۔
</item><item>اور ہم نے سورج کو روشنی اور گرمی دینے والا بنایا۔
</item><item>اور ہم بادلوں سے چھاجوں مینہ (Abundant water) برساتے ہیں۔
</item><item>تاکہ اس کے ذریعے اناج اور سبزی اگائیں۔
</item><item>اور گھنے گھنے باغ اگائے۔
</item><item>یقینا حق و باطل میں امتیاز کرنے کا روز (قیامت) متعین ہے۔
</item><item>اس روز (عالم برزخ میں) صوری پیکروں میں پھونکا جائے گا، تو تم جوق در جوق (In multitudes) اللہ کے حضور پیش ہو جائو گے۔
</item><item>پھر آسمان کھول دیا جائے گا اور اس میں دروازے نمودار ہو جائیں گے۔
</item><item>اور پہاڑ اڑا دیئے جائیں گے اور ریت کی مانند ذرہ ذرہ ہو جائیں گے۔
</item><item>بیشک جہنم گھات میں ہے (Lurks in ambush)۔
</item><item>جو سرکش ظالموں کا ٹھکانہ ہے۔
</item><item>(وہ) برسوں وہاں پڑے رہیں گے۔
</item><item>وہاں وہ نہ ٹھنڈک کو پائیں گے اور نہ کوئی (ٹھنڈی چیز) پینے کو ملے گی۔
</item><item>بجز ابلتے ہوئے اور سخت ٹھنڈے پانی کے۔
</item><item> یہ ان کے اعمال کا پورا پورا بدلہ ہو گا (Reward proportioned to their evil deeds)۔
</item><item>انہیں قطعاً توقع نہ تھی کہ ایک دن ان کا حساب لیا جائے گا۔
</item><item> اور انہوں نے ہماری آیات، یعنی احکام و قوانین اور تعلیمات کو بڑی بے باکی سے جھٹلایا۔
</item><item>اور ہم نے ان کے تمام اعمال کو ریکارڈ کر لیا ہے۔
</item><item>(دوزخ میں ان سے کہا جائے گا): اس عذاب کو چکھو۔ اگر تم کچھ مانگو گے تو تمہیں مزید عذاب دیا جائے گا۔
</item><item>بلاشبہ جنت کی راہ راست پر چلنے والوں کیلئے کامیابی ہو گی۔
</item><item>ان کیلئے باغات اور انگور ہوں گے۔
</item><item>اور ان کیلئے ہم سن نو خیز عورتیں ہوں گی۔
</item><item>اور (ان کیلئے) لبریز جام ہوں گے۔
</item><item>وہاں وہ کوئی بیہودہ بات سنیں گے اور نہ جھوٹ۔
</item><item>یہ ہے تیرے رب کا بدلہ جو وہ ان کو دے گا۔
</item><item>وہ تمام آسمانوں اور زمین اور جو کچھ ان کے درمیان ہے، کا پروردگار و مالک ہے۔ وہ انتہائی شدت سے محبت کرنے والا ہے، لیکن کسی کو اس کے سامنے بات کی جرأت نہیں ہو گی۔
</item><item>اس روز روح اور ملائکہ صف باندھے اس کے حضور کھڑے ہوں گے۔ کوئی شخص، بجز اس کے جسے رب رحمن نے اجازت دی ہو، کوئی بات نہیں کر سکے گا اور کرے گا تو سچی بات کرے گا۔
</item><item>اس روز کی وقوع پذیری حق ہے یعنی وہ آکر رہے گا۔ سو جو شخص اپنے آقا و پروردگار کی پناہ لینا چاہے ابھی لے لے۔
</item><item>(اے لوگو!) ہم تمہیں اس عذاب سے متنبہ کرتے ہیں جو تمہارے قریب آ پہنچا ہے۔ اس روز ہر شخص دیکھ لے گا کہ اس نے اپنے آگے کیا بھیجا ہے اور کافر کہے گا: کاش! میں مٹی ہوتا (یعنی آگ کی بجائے مٹی سے پیدا ہوا ہوتا)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے لوگو!) ہم تمہیں اس عذاب سے متنبہ کرتے ہیں جو تمہارے قریب آ پہنچا ہے۔ اس روز ہر شخص دیکھ لے گا کہ اس نے اپنے آگے کیا بھیجا ہے اور کافر کہے گا: کاش! میں مٹی ہوتا (یعنی آگ کی بجائے مٹی سے پیدا ہوا ہوتا)۔
</item><item>اور اپنے گھروں سے خوشی سے نکل کھڑے ہوں گے۔
</item><item>نیز وہ سبک رفتاری کے ساتھ دنیا میں پھیل جائیں گے۔
</item><item>حتیٰ کہ وہ (تمام علوم و فنون) میں (دوسری اقوام سے) سبقت لے جائیں گے۔
</item><item>اور دنیا میں حکمت و تدبر سے حکومت کریں گے۔
</item><item>(اے انسان!) اس دن (کا بھی دھیان کر) جب زمین اضطراب شدید سے کانپ اٹھے گی۔
</item><item>جھٹکے کے بعد جھٹکا آئے گا۔
</item><item>(اس دن) دل و دماغ دھڑک رہے ہوں گے (خائف، پریشان اور غم زدہ ہوں گے)۔
</item><item>(اس روز (اس کی آنکھیں) ذلت و مغلوبیت کی وجہ سے نیچی یعنی جھکی ہوئی ہوں گی (Eyes dowcast)۔
</item><item>یہ لوگ کہتے ہیں کہ ہم دوبارہ اپنی پہلی حالت کی طرف لوٹائے جائیں گے۔
</item><item>کیا یہ اس وقت ہو گا، جب ہماری ہڈیاں بھی گل سڑک کر کھوکھلی ہو جائیں گی؟
</item><item>کہنے لگے: یہ رجعت تو بڑی محرومی و ناکامی کی شے ہے۔
</item><item>(وہ یہ نہ سمجھیں کہ یہ کام ہمارے لئے مشکل ہے) بس نوبت پر ایک ضرب لگے گی۔
</item><item>اور وہ یکایک میدان میں نکل کھڑے ہوں گے۔
</item><item>کیا تمہارے پاس موسیٰؑ کی رو داد پہنچی ہے؟
</item><item>جب اس کے پروردگار و آقا (رب) نے اسے طویٰ کی مقدس وادی میں پکارا۔
</item><item>(اور کہا کہ) فرعون کی طرف جا، اس لئے کہ وہ سرکشی اور بغاوت میں حدود سے تجاوز کر گیا ہے۔
</item><item>اسے کہہ: کیا تجھے اس بات کی آرزو ہے کہ تیرے اخلاق کی تہذیب و تحسین اور تیری تطہیر اور نشوونما ہو؟
</item><item>اور میں تجھے تیرے پروردگار، مالک اور آقا کی طرف جانے والے راستہ کی رہنمائی کروں اور تو اس (کے قانون مجازات) سے ڈرے (اور اہل آرزو و خشیت بن جائے)۔
</item><item>چنانچہ (موسیٰؑ فرعون کے پاس اللہ کا پیغام لے کر پہنچا اور) اس نے اسے بڑے بڑے اعجازی نشانات دکھائے۔
</item><item>لیکن (فرعون نے) اس کی تکذیب کی اور (اس طرح اللہ کی) نافرمانی کی۔
</item><item>مزید برآں، اس (فرعون) نے (نافرمانی کی طرف) ایک اور قدم بڑھایا، (خود بھی اس نے اطاعت سے منہ موڑا اور لوگوں کو بھی راہ راست سے روکنے کی کوشش کی)۔
</item><item>چنانچہ اس نے (لوگوں کو) اکٹھا کیا، پھر اس نے پکارا۔
</item><item>(فرعون نے) کہا: میں ہی تمہارا بزرگ و برتر اور اعلیٰ پروردگار و مالک ہوں۔
</item><item>اس پر اللہ نے اسے یعنی فرعون کو آخرت اور دنیا میں عبرتناک تعزیر کا سزا وار بنایا۔
</item><item>یاد رکھو! (اللہ کے قانون مجازات سے) ڈرنے والوں کیلئے اس رو داد میں یقینا بہت بڑی عبرت ہے۔
</item><item>(اے بنی نوع انسان! بتائو کہ) آیا تمہاری تخلیق کا کام زیادہ سخت و مشکل ہے یا آسمان کی تخلیق کا، جسے اللہ نے بنایا ہے؟
</item><item>اس کی کمیت (Mass) کو بلند کیا، پھر اس میں توازن پیدا کیا۔
</item><item>اور اس کی رات کو تاریک بنایا اور اس کی روشنی کو نکالا۔
</item><item>اور اس کے بعد کرۂ ارضی (زمین) کو اس کے مقر (Abode/station) سے جھٹکے کے ساتھ دور پھینک دیا۔
</item><item>اسی نے اس (زمین) میں سے پانی نکالا اور چارا اگایا۔
</item><item>اور اس میں پہاڑ گاڑھ دیئے۔
</item><item>یہ سب کچھ تمہارے اور تمہارے مویشیوں (Cattle) کے فائدے کیلئے کیا یعنی سب کی زیست کا سامان مہیا کیا۔
</item><item>پھر جب وہ (قیامت کا) ہنگامہ عظیم برپا ہو گا۔
</item><item>تو اس دن انسان کو یاد آ جائے گا کہ اس نے کس لئے کس قدر کوشش کی تھی۔
</item><item>اور جہنم کو ان کیلئے بے نقاب کر دیا جائے گا، جن کو اس سے دوچار ہونا چاہئے۔
</item><item>لہٰذا جس نے سرکشی کی تھی۔
</item><item>اور آخرت کی زندگی پر دنیا کو ترجیح دی تھی۔
</item><item>تو جہنم ہی اس کا ٹھکانہ ہو گا۔
</item><item>(بخلاف اس کے) جس شخص نے اپنے رب کے حضور (حساب دینے کیلئے) کھڑے ہونے سے خوف کھایا تھا اور (اپنے) نفس کو قبیح (ugly) خواہشات سے باز رکھا تھا۔
</item><item>تو یقینا جنت ہی اس کا ٹھکانہ ہو گا۔
</item><item>(اے رسولؐ!) یہ لوگ آپ سے قیامت یعنی روز آخرت کے متعلق پوچھتے ہیں کہ وہ کب قائم ہو گی۔
</item><item>(وہ کس بحث میں الجھے ہوئے ہیں۔) خود آپ ہی قیامت کے نشانوں میں سے ایک نشان ہیں، یعنی قرب ساعت کی آپ علامت ہیں اور اس کی یاد دلانے والے ہیں۔
</item><item>اس کا صحیح اور پورا علم تو صرف آپ کے رب کو ہے۔
</item><item>آپ کا کام تو صرف اتنا ہے کہ ان لوگوں کو جو (قانون مکافات عمل کی) خشیت رکھتے ہیں، ان کے اعمال کے نتائج سے متنبہ کر دیں۔ (یا آپ تو دراصل اس کو متنبہ کرنے والے ہیں، جو اس (روز قیامت) سے ڈرتا ہے)۔
</item><item>جس دن وہ قیامت کو دیکھیں گے، انہیں محسوس ہو گا جیسے وہ (دنیا میں) صرف ایک شام یا ایک صبح ہی رہے تھے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>نبی اکرمؐ کے چہرے پر بل آیا اور آپ نے اس کی طرف توجہ نہ دی۔ نوٹ: نبی اکرمؐ چند عمائدین قریش کو تبلیغ کر رہے تھے کہ ابن ام کلثومؓ جو نابینا تھے (اور جنہیں آداب مجلس اور احوال و ظروف کا علم نہیں تھا) نے دخل در معقولات دیتے ہوئے بے موقع سوال کیا جو حضورؐ کو سخت ناگوارا گزرا۔ اللہ تعالیٰ نے اس واقعہ کا ذکر اس طرح کیا:
</item><item>اس لئے کہ ان کے پاس ایک نابینا آیا (اور اس نے دخل در معقولات دینا شروع کیا)۔
</item><item> (صاحب خلق عظیم کی یہ بات اللہ تعالیٰ کو پسند نہ آئی تو اس نے حضورؐ سے خطاب کرکے کہا): آپ کو کیا معلوم کہ وہ آپ کی بات سنتا اور اس کا تزکیہ ہو جاتا یعنی اس کے اخلاق کی تہذیب و تحسین ہو جاتی۔
</item><item>یا وہ گوش نصیحت نیوش سے آپ کی باتیں سنتااور اس کو فائدہ پہنچتا۔
</item><item>لیکن جو آپ کی باتوں کو غور سے نہیں سنتا،
</item><item>آپ اس کی طرف توجہ کرتے ہیں۔
</item><item>اگر وہ اپنے اخلاق کی تہذیب و تحسین نہیں کرتا تو آپ قطعاً مورد الزام نہیں ٹھہرتے۔
</item><item>اور برخلاف اس کے) جو شخص آپ کی طرف شوق سے لپک کر آتا ہے۔
</item><item>اور وہ اللہ (کے قوانین) سے ڈرتا ہے۔
</item><item>تو آپ اس سے بے رخی کرتے ہیں۔
</item><item>ایسا نہیں ہونا چاہئے، کیونکہ (قرآن سب کیلئے) پندو نصیحت ہے۔
</item><item>سو جو چاہے اس سے پند و نصیحت حاصل کرے۔
</item><item>یہ معزز (و باوقار) صحیفوں میں موجود ہے۔
</item><item>جو عالی مرتبت اور پاک و منزہ ہے۔
</item><item>ان لکھنے والے ہاتھوں میں ہے۔
</item><item>جو جلیل القدر کا تبوں کے لکھے ہوئے ہیں۔
</item><item>ہلاکت ہو انسان پر، کس چیز نے اسے ناشکرا بنایا۔
</item><item>(وہ سوچتا نہیں کہ) وہ کس چیز سے پیدا کیا گیا ہے؟
</item><item>منی کے قطرے سے؟ وہ اسے پیدا کرتا ہے پھر اس کی نشوونما کرکے اسے قوت دیتا اور مقتضیات کے مطابق مناسب اوصاف سے نوازتا ہے۔
</item><item>پھر اس پر زندگی کی راہیں آسان کر دیتا ہے۔
</item><item>بعد ازاں اسے موت دیتا ہے، پھر اسے قبر میں ڈالتا یعنی دفن کر دیتا ہے۔
</item><item>پھر وہ (اپنے قانون مشیت و حکمت اور تدبیری کے مطابق) جب چاہے گا، اسے دوبارہ زندہ کرے گا۔
</item><item>دیکھو! وہ (اللہ) اسے جو حکم دیتا ہے، اسے وہ پوری طرح بجا نہیں لاتا۔
</item><item>انسان پر لازم ہے کہ وہ اپنی غذا اور وسائل معیشت میں غور کرے۔
</item><item>پہلے ہم چھاجوں پانی برساتے ہیں۔
</item><item>پھر زمین میں شگاف کرکے اسے پھاڑتے ہیں۔
</item><item>پھر اس میں ہم غلہ اگاتے ہیں۔
</item><item>اور انگور اور ترکاری
</item><item>اور زیتون اور کھجور
</item><item>اور گھنے باغ
</item><item>ور پسندیدہ و مرغوب میوے اور چارہ (اگاتے ہیں)۔
</item><item>جو تمہارے اور تمہارے مویشیوں کیلئے زیست کا سامان ہے۔
</item><item>دیکھو!جس روز وہ (مہیب) آواز آئے گی (جو کانوں کو بہرہ کر دینے والی ہو گی)
</item><item>اس روز آدمی اپنے بھائی،
</item><item>اور اپنی ماں اور اپنے باپ،
</item><item>اور اپنی بیوی اور اپنے بیٹے کو چھوڑ کر بھاگ جائے گا۔
</item><item>اس روز ان میں سے ہر انسان کی ایسی حالت ہو گی کہ اپنے سوا اسے کسی اور کا خیال آئے گا اور نہ ہوش ہو گا، یعنی سب سے بے نیاز و بے پروا ہو جائے گا۔
</item><item>اس روز کچھ چہرے شگفتہ ہوں گے۔
</item><item>شاداں و فرحاں ہوں گے۔
</item><item>اور اس روز کچھ چہروں پر خوف و غم کا غبار ہوگا
</item><item>ان پر سیاہی چھا رہی ہو گی۔
</item><item>یہی لوگ کافر (انکار کرنے والے اور ناشکرے) اور حد سے تجاوز کرنے والے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اس روز کو یاد رکھو) جب سورج کو لپیٹ لیا جائے گا۔
</item><item>اور جب تارے (Stars) اور سیارے (Planets) تاریک ہو جائیں گے۔
</item><item>اور جب پہاڑ چلائے جائیں گے۔
</item><item>جب دس ماہ کی اونٹنیوں سے کام لینا چوڑ دیا جائے گا، یعنی انہیں نظر انداز کر دیا جائے گا۔
</item><item>اور جب وحشی قوموں اور درندوں کو اکٹھا کر دیا جائے گا۔
</item><item>اور جب دریا و بحر آتش فشاں ہو جائیں گے۔
</item><item>اور جب متنفس جانداروں کو ملا دیا جائے گا، یعنی اکٹھے کر دیئے جائیں گے۔
</item><item>اور جب زندہ درگور کی جانے والی لڑکی کے متعلق سوال کیا جائے گا،
</item><item>کہ اسے کس جرم کی بناء پر ہلاک کیا گیا تھا۔
</item><item>اور جب صحیفوں کی اشاعت عام کر دی جائے گی۔
</item><item>اور جب آسمان کو پاش پاش کر دیا جائے گا۔
</item><item>اور جب جہنم شعلہ فشاں کر دی جائے گی۔
</item><item>اور جب جنت کو قریب لایا جائے گا۔
</item><item>اس روز ہر شخص کو معلوم ہو جائے گا کہ کیا لایا ہے (حسنات لایا ہے یا سیآت)۔
</item><item>پس قسم ہے، ٹمٹماتے ستاروں کی۔
</item><item>جو غروب ہونے کے قریب ہیں۔
</item><item>اور قسم ہے رات کی جب وہ جانے لگے۔
</item><item>اور صبح کی جب وہ طلوع ہونے لگتی ہے۔
</item><item>بلاشبہ یہ (قرآن) ایک جلیل و معزز پیغمبر (فرشتے) کا لایا ہوا کلام ہے۔
</item><item>جو بڑی قوتوں کا مالک ہے، صاحب عرش کے ہاں ذی مرتبہ ہے۔
</item><item>اس کا حکم مانا جاتا ہے، نیز وہ امانتدار بھی ہے۔
</item><item>(یاد رکھو!) اور (اے اہل مکہ) تمہارے ساتھی دیوانہ نہیں ہے۔
</item><item>اور بیشک اس (مکرم فرشتے) کو کھلی اور صاف فضا میں دیکھا ہے۔
</item><item> اور وہ یقینا غیب کی خبریں (جو انہیں وحی کی ذریعے بتائی جاتی ہیں) لوگوں کو بتانے میں بخیل نہیں ہیں۔
</item><item>اور یقینا یہ (قرآن) راندۂ درگاہ شیطان کا قول نہیں ہے۔
</item><item>لہٰذا تم (اس سے منہ موڑ کر) کدھر جا رہے ہو؟
</item><item>اس میں یقینا کل اقوام عالم کی رو داد ہے۔
</item><item>ان کیلئے جو جنت کی راہ راست اختیار کرنا چاہتے ہیں۔
</item><item>اور اے مؤمنو! تمہیں بھی وہی کچھ چاہنا چاہئے جو اللہ رب العلمین (تمہارے لئے) چاہتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>واقعہ یہ ہے کہ (قیامت کو) جب آسمان پھٹ جائے گا۔
</item><item>اور افلاکی کُرے یا سیارے ٹوٹ پھوٹ جائیں گے (Planets are dispersed)۔
</item><item>اور جب بحر و دریا تلپٹ ہو جائیں گے۔
</item><item>اور قبریں اکھیڑ دی جائیں گی۔
</item><item>اس وقت انسان کو معلوم ہو جائے گا کہ اس نے اپنے آگے کیا بھیجا اور اپنے پیچھے کیا چھوڑا ہے!
</item><item>اے انسان! کس چیز نے تجھے اپنے پروردگار سے بے نیاز و برگشتہ کر دیا ہے (یاد ھو کے میں ڈال رکھا ہے)، جو انتہائی حسین اور لطف و کرم کرنے والا ہے؟
</item><item>اسی نے تیری پیدائش ارتقائی انداز میں، یعنی مرحلہ وار کی، پھر تیرے اعضاء و جوارح میں ہم آہنگی وتوازن پیدا کیا، پھر (تیرے قدو قامت میں) اعتدال اور تناسب پیدا کیا۔
</item><item>پھر جس صورت میں چاہا، تجھے متشکل کر دیا۔
</item><item>(لوگو!) تم صرف اس سے بے نیاز و برگشتہ ہی نہیں ہو، بلکہ اس کے دیئے ہوئے نظام زندگی کی تکذیب کرتے ہو۔
</item><item>حالانکہ تم پر (اس کے) محافظ فرشتے مقرر ہیں۔
</item><item>وہ جلیل القادر فرشتےاعمال کو ریکارڈ کرنے والے ہیں۔
</item><item>جو کچھ تم کرتے ہو، وہ سب کچھ جانتے ہیں۔
</item><item>بیشک محسن و صالح لوگ نعمتوں اور مسرتوں کی جنت میں ہوں گے۔
</item><item>اور (اس کے برعکس) نافرمان اور بدکار یقینا جہنم میں ہوں گے۔
</item><item>روز حساب و جزا وہ اس میں ڈالے جائیں گے۔
</item><item>اور وہ اس سے چھپ اور نکل نہیں سکیں گے
</item><item>اے انسان! تجھے کیا معلوم روز حساب و جزا کیا ہے!
</item><item>یقینا تم کیا جانو کہ روز حساب و جزا کیا ہے!
</item><item>اس روز کوئی شخص کسی دوسرے کے کام نہیں آ سکے گا اور اس روز حکم صرف اللہ کا چلے گا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>وہ مکار لوگ تباہ حال ہوں گے جو ناپ تول میں کمی کرتے ہیں۔
</item><item>یہ (مکار لوگ) جب لوگوں سے سودا لیتے ہیں تو پورا لیتے ہیں۔
</item><item>لیکن جب ان کو سودا دیتے ہیں تو ناپ تول میں کمی کرتے ہیں یعنی ڈنڈی مارتے ہیں اور کم دیتے ہیں۔
</item><item>کیا یہ لوگ (واقعیت) کو دھیان میں نہیں رکھتے کہ انہوں نے دوبارہ زندہ ہونا ہے۔
</item><item>ایک بڑے روح فرسا و شکیب ربا دن، یعنی بروز قیامت (حساب دینے) کیلئے۔
</item><item>اس روز تمام بنی نوع انسان تمام جہانوں کے رب کے حضور حاضر ہوں گے۔
</item><item>وہ اس حقیقت کو نہ بھولیں اور آگاہ رہیں کہ نافرمانوں کا اعمالنامہ سجین میں ہے۔
</item><item>اور تم کیا جانو کہ سجین کیا ہے۔
</item><item>وہ ایک محکم و نوشتہ ریکارڈ ہے۔
</item><item>اس (ظہور نتائج) کے دن ان لوگوں کیلئے ہلاکت ہے، جو جھٹلانے والے ہیں۔
</item><item>یعنی وہ لوگ جو روز حساب و جزا کو جھٹلاتے ہیں (اور یہ وہ لوگ ہوں گے، جو جزا کے دن کا انکار و بطلان کرتے ہیں)۔
</item><item>لیکن روز حساب و جزا کو وہی جھٹلاتے ہیں جو سرکش و گناہگار (Criminal transgressors) ہوتے ہیں۔
</item><item>(ان کا حال یہ ہے کہ) جب ان کو ہماری آیات یعنی قوانین اور احکام و تعلیمات سنائی جاتی ہیں تو وہ کہتے ہیں کہ یہ تو پہلے لوگوں کے افسانے (Legends) ہیں، یعنی ان میں علم و حکمت کی کوئی بات نہیں۔
</item><item>ایسا ہرگز نہیں ہے، بلکہ ان کے دلوں پر ان کی سیاہ کاریوں کی وجہ سے زنگ لگ گیا ہے (اس لئے وہ ہماری آیات کا انکار کرتے ہیں)۔
</item><item>بیشک اس دن وہ اپنے رب کی دید سے محروم کر دیئے جائیں گے (جو بہت بڑی محرومی ہے)۔
</item><item>پھر انہیں (غم و حسرت کی) جہنم میں ڈالا جائے گا۔
</item><item>ساتھ ہی انہیں کہا جائے گا: یہ وہی جہنم ہے جس کی تم تکذیب کرتے تھے (اوریہ آتش دوزخ دراصل آتش دل ہے)۔
</item><item>برخلاف اس کے، محسنوں (اعمال حسنہ کرنے والوں) کا اعمالنامہ یقینا علیین میں ہو گا۔
</item><item>تم کیا جانو کہ علیون کیا ہے!
</item><item>وہ ایک محکم و نوشتہ ریکارڈ ہے (جس میں ہر بات درج ہے)۔
</item><item>اللہ کے مقرب فرشتے اس کی حفاظت کرتے ہیں یا گواہ ہیں۔
</item><item>اصل یہ ہے کہ محسن (لوگ) حسین مقامات میں ہوں گے۔
</item><item>وہ تختوں پر بیٹھے (حسین مناظر کا) نظارہ کریں گے۔
</item><item>وہ تم ان کے چہروں میں مسرت کی شادابی و شادمانی دیکھو گے
</item><item>انہیں سر بمہر مئے ناب پلائی جائے گی۔
</item><item>ان کی مہر مشک کی ہو گی اور جو اس کے دلدادہ ہیں، انہیں اس کے حصول کیلئے کوشش کرنی چاہئے (کیونکہ یہ نعمت عظمیٰ بے مثال و غیر مترقبہ ہے)۔
</item><item>اور اس (بادۂ ناب) میں آب تسنیم کی آمیزش ہو گی۔
</item><item>یہ وہ چشمہ ہے جس سے (اللہ تعالیٰ کے) مقرب بندے ہی (مہر بند مئے ناب یعنی رحیق مختوم) پئیں گے۔
</item><item>یقینا ایک وقت وہ بھی تھا کہ جب جرم (ظلم و گناہ اور کفر و شرک) کرنے والے لوگ ان لوگوں کا مذاق اڑاتے تھے، جو مؤمن تھے۔
</item><item>اور جب ان کے پاس سے گزرتے تھے، تو آنکھیں مٹکا مٹکا کر ان کی طرف تضحیک آمیز اشارے کرتے تھے۔
</item><item>اور جب وہ اپنے لوگوں کے پاس لوٹتے تھے، تو (اپنے اس تضحیک آمیز رویے پر) اتراتے ہوئے لوٹتے تھے۔
</item><item>جب وہ مؤمنوں کو دیکھتے تھے تو کہتے تھے کہ یہ راہ گم کردہ لوگ ہیں۔
</item><item>لیکن ان کو مؤمنوں پر نگہبان بنا کر نہیں بھیجا گیا تھا۔
</item><item>(تصویر کا دوسرا رخ دیکھئے کہ) اس دن اہل ایمان، کفار کو دیکھ کر ان پر ہنسیں گے۔
</item><item>وہ تختوں پر بیٹھے (حسین مناظر کا) نظارہ کرتے ہوں گے۔
</item><item>کیا کفار کو اپنے اعمال (سوء) کا پورا پورا صلہ نہیں مل گیا!
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(وہ قیامت کا سماں ہوگا) جب آسمان پھٹ جائے گا (Will be sent asunder)
</item><item>اور اپنے رب کا حکم سنے گا اور بجا لائے گا کہ یہ اس پر لازم ہے۔
</item><item>اور جب کرۂ ارضی کو پھیلا کر ہموار کر دیا جائے گا(Will be levelled)۔
</item><item>اور جو کچھ اس (کرۂ ارضی) کے اندر ہے اسے (زمین) اگل دے گی (Will cast out)، اور بالکل خالی (Void) ہو جائے گی۔
</item><item>نیز اپنے رب کا فرمان سنے گی اور بجا لائے گی کہ ایسا کرنا اس پر لازم ہے (پھر قیامت وقوع پذیر ہو گی)۔
</item><item>اے انسان! تجھے پوری محنت و مشقت کرکے اپنے رب کی طرف جانا ہے، یعنی تجھ پر لازم ہے کہ تو محنت و مشقت کرتا ہوا، اپنے رب کی طرف بڑھتا چلا جا، بالفاظ دیگر، اپنی پوری سعی و جہد سے ہجرت الی اللہ کرتا جا۔ اس طرح تجھے اس کا مقام لقاء (وقرب) حاصل ہو جائے گا1۔ حواشی -1 اس آیت کا ترجمہ اس طرح بھی کیا جا سکتا ہے: اے انسان! تو محنت و مشقت کرتا ہوا اپنے رب کی طرف جا رہا ہے اور اسے ملنے والا ہے، یعنی اپنے اعمال کا حساب دینے والا ہے۔
</item><item>پھر جسے اس کا اعمالنامہ اس کے داہنے ہاتھ میں دیا جائے گا۔
</item><item>تو اس کا حساب جلد اور آسانی سے چکا دیا جائے گا۔
</item><item>اور وہ فرط مسرت سے اپنے ہم نفسوں کے پاس لوٹ کر جائے گا۔
</item><item>لیکن جس شخص کا اعمالنامہ اسے اس کی پیٹھ کے پیچھے سے دیا جائے گا۔
</item><item>تو وہ ہلاکت ابدی کو پکارے گا (He will invoke eternal annihilation)۔
</item><item>اور وہ شعلہ زن آتش، یعنی جہنم میں پھینکا جائے گا۔
</item><item>وہ (دنیا میں) اپنے ہم نفسوں میں خوش و خرم رہتا تھا (Lived joyous with his folk)۔
</item><item> اس کا خیال تھا کہ وہ کبھی لوٹ کر (حساب دینے اپنے رب کے پاس) نہیں جائے گا۔
</item><item>اس کا خیال غلط تھا (انجام کار اسے اپنے رب کے حضور آنا پڑا) ۔ بیشک اس کا رب اس کے اعمال کو اچھی طرح دیکھ رہا تھا۔
</item><item>دیکھو! قسم ہے شفق، یعنی غروب آفتاب کی سرخی (After-glow of sunset) کی۔
</item><item>اور رات کی اور ان تمام چیزوں کی جنہیں وہ ڈھانپ لیتی ہے (Enshrouds)
</item><item>اور چاند کی قسم جب کامل ہو جاتا ہے۔
</item><item>کہ تمہیں درجہ بدرجہ ایک حالت سے دوسری حالت کی طرف سفر کرنا ہے 2۔ حواشی -2 دنیا میں بھی انسان جسمانی لحاظ سے مختلف حالتوں میں سے گزرتا ہے۔ آخرت میں اہل ایمان خوب سے خوبتر جنتوں کی طرف ارتقاء کرتے رہیں گے۔
</item><item>پھر ان لوگوں کو کیا ہوا ہے کہ ایمان نہیں لاتے؟
</item><item>اور جب ان کو قرآن پڑھ کر سنایا جاتا ہے تو (اس کے احکام و قوانین اور تعلیمات کو) سر تسلیم خم نہیں کرتے۔
</item><item>بلکہ (سرتسلیم خم کرنا تو درکنار ہے) کفار قرآن (کے احکامات و تعلیمات) کی تکذیب کرتے ہیں۔
</item><item>وہ جو دلوں میں نفرت کے جذبات چھپائے ہوئے ہیں، اللہ ان کو خوب جانتا ہے۔
</item><item>سو ان کو اذیتناک عذاب کی نوید (یعنی وعید) سنا دو۔
</item><item>لیکن جو لوگ ایمان لائے اور عدل و احسان، خیر و حسنہ اور صلاح و پاسداری حقوق انسانی کے کام کرتے ہیں، ان کو ایسا صلہ ملے گا جو لامتناہی ہو گا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے نجوم جلیل والے آسمان کی (By the heavens holding sublime stars)
</item><item>قسم ہے وعدے کے دن، یعنی قیامت کی۔
</item><item>قسم ہے ناظر و منظور کی (The Seer and the seen) حواشی۱شاہد سے اللہ تعالیٰ اور مشہود سے کل مخلوقات مراد ہیں۔ دیکھئے آیہ ۹۔
</item><item>مارے گئے خندقوں والے (The owners of ditches)
</item><item>جن میں آگ کا ایندھن وافر تھا۔
</item><item>جب وہ ان کے کناروں پر بیٹھے ہوئے تھے۔
</item><item>اور جو (ظلم) وہ مومنوں کے ساتھ کر رہے تھے، ان پر ہویدا (Apparent)تھا، یعنی وہ اس نظارہ سوز منظر کو خود اپنی آنکھوں سے دیکھ رہے تھے۔
</item><item>مومنوں سے ان کی عداوت کی وجہ اس کے سوا کچھ نہ تھی کہ وہ اللہ تعالیٰ پر ایمان لائے تھے، جو صاحب سطوت و غلبہ___تعریف و ستائش کا مالک ہے۔
</item><item>اللہ وہ ہے جس کی بادشاہت و حکمرانی آسمانوں اور زمین میں ہے، اور وہ ہر شے کو دیکھنے والا (Seer)ہے۔
</item><item>(وہ لوگ یاد رکھیں) جو بے شک مومن مردوں اور عورتوں کو ایذائیں (Tortures)دیتے ہیں، پھرتوبہ نہیں کرتے، ان کو جہنم کا عذاب دیا جائے گا، اور انہیں آگ میں جلایا بھی جائے گا۔
</item><item>(بخلاف اس کے) جو لوگ ایمان لاتے اور عدل و احسان، خیر و حسنہ اور پاسداری حقوق انسانی کے کام کرتے ہیں، ان کیلئے باغاتِ بہشت ہیں جن کے پہلوئوں میں چشمے رواں دواں ہوں گے ایسے باغات کا ملنا عظیم کامیابی ہے۔
</item><item>(اے انسان یاد رکھ کہ) یقیناً تیرے رب (کے قوانین) کی گرفت بڑی سخت ہے۔
</item><item>وہی تو ہے جو پہلی بار پیدا کرتا ہے، پھر اس کا اعادہ کرتا رہتا ہے (یعنی وہ مخلوقات کو باربار پیدا کرتا رہتا ہے۲)۔ حواشی ۲۔مثال کے طور پر، اللہ تعالیٰ حیاتیاتی و نباتاتی مخلوقات کو بالخصوص پہلی بار پیدا کرتا ہے اور پھر دوبارہ پیدا کرتا رہتا ہے۔ اگر وہ ایسا نہ کرے تو ان کی پیدائش کا سلسلہ ختم ہو جائے اور دنیا میں بنی نوع انسان رہیں نہ حیوانات اور نہ نباتات رہیں اور نہ مرغ و ماہی وغیرہ وغیرہ۔
</item><item>حقیقت یہ ہے کہ وہ مغفرت کرنے والا، یعنی سیآت کو مٹانے والا اور ان سے تحفظ دینے والا ____شدید محبت کرنے والا ہے۔
</item><item>وہ بڑے جلیل القدر تخت فرماں روائی کا مالک ہے۔ صاحب تعریف و ستائش ہے۔
</item><item>وہ (اپنے قوانین تدبیری اور مشیت و حکمت کے مطابق) جو چاہتا ہے کرتا ہے۔
</item><item>کیا تمہارے پاس لشکروں (Hosts)کی روداد پہنچی ہے؟
</item><item>(یعنی) فرعون اور (قبائل) خمود کے (لشکروں کی روداد)۔
</item><item>(اگرچہ یہ کفار و مشرک مذکورہ لشکروں کے مالک نہیں) لیکن (پھر بھی اپنے مال سے بے خوف ہو کر) وہ یعنی کفار و مشرکین احکام الہیہ کو جھٹلانے میں لگے ہوئے ہیں۔
</item><item>لیکن اللہ (کے قانون مجاذات) نے ان کو گھیرے میں لے رکھا ہے (وہ اس سے بچ نہیں سکتے)۔
</item><item>(ان کی تکذیب سے قرآن کا کچھ نہیں بگڑتا) بلکہ قرآن، عظیم و ستودہ صفات ہے۔
</item><item>یہ لوح محفوظ میں ہے، یعنی اللہ تعالیٰ اور حفاظ اور عام مسلمانوں کے حافظے میں ہے۔ (اس لیے زمانے کی دستبرد سے محفوظ ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے آسمان کی اور رات کے وقت آنے والے (ستارے) کی۔
</item><item>تم رات کے وقت آنے والے کی حقیقت کیا جانو!
</item><item>وہ ایک درخشاں تارا (Piercing star) ہے۔
</item><item>کہ کوئی متنفس ایسا نہیں، جس پر ایک نہ ایک نگہبان (Guardian) مقرر نہ ہو۔
</item><item>پس انسان کو غور کرنا چاہئے کہ کس چیز سے اس کی تخلیق ہوئی ہے؟
</item><item>وہ ایک اچھلتے ہوئے پانی (Gushing fluid، یعنی منی) سے پیدا کیا گیا ہے۔
</item><item>جو پشت اور سینے (Loins and ribbs) کے درمیان سے نکلتا ہے۔
</item><item>یقینا وہ اسے (قیامت کے روز) دوبارہ زندہ کرنے پر قدرت کاملہ رکھنے والا ہے۔
</item><item>اس روز (انسان کی کل) خفیہ باتیں منکشف کر دی جائیں گی۔
</item><item>اس وقت اس کی پشت پناہ نہ تو کوئی قوت ہو گی اور نہ کوئی مددگار ہی ہو گا۔
</item><item>قسم ہے آسمان کی، جو بار بار مینہ برساتا ہے۔
</item><item>اور زمین کی قسم، جو پھٹ کر نباتات اگاتی ہے۔
</item><item>کہ یقینا یہ کلام (قرآن) حق و باطل میں امتیاز کرتا ہے، یعنی الفرقان ہے۔
</item><item>یہ محض دل لگی کی بات (Pleasantry) نہیں۔
</item><item>یہ (کفار و مشرک) عیارانہ چالیں چل رہے ہیں۔
</item><item>میں (اپنے قانون تدبیری کے مطابق، ان کی چالیں بیکار کرنے کی خاطر) اپنی تدبیر کرتا ہوں۔
</item><item>لہٰذا (اے نبیؐ!) آپ کافروں کو مہلت دیں اور ان کو ان کے حال پر چھوڑ دیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے انسان! اپنے جلیل الشان رب کے اسم1 (یعنی صفات حسنہ کی تعریف و تشہیر جمیل کے ساتھ) کی تسبیح 2 یعنی تنزیہ کرو، (ایسا کرنے کو اپنا حسن معمول بنا لے!)۔ حواشی -1 اسم کے معانی ہیں صفت، یہاں اسم جنس کے طور پر استعمال ہوا ہے۔ -2 تسبیح، اس اصطلاح قرآنی کے معانی ہیں تنزیہ، یعنی اس حقیقت کا اظہار و ابلاغ کرنا کہ اللہ تعالیٰ وحدہ لاشریک ہے، اس کا کوئی معاون و سہیم ہے نہ ہمسر و ثانی۔ اس کا کوئی زوج ہے نہ بیٹا اور نہ باپ۔ وہ ہر احتیاج و ضرورت وغیرہ وغیرہ سے منزہ و ماوراء ہے۔ وہ خود یکتا ہے، لیکن اس نے اپنی کل مخلوقات زوجین یا جوڑا جوڑا بنائی ہیں۔
</item><item>یہ رب جلیل ہے جس نے (انسان کی) تخلیق کی اور اس کے اعضاء و جوارح میں کامل ہم آہنگی (Harmony of harmonies) پیدا کرکے اسے حسین و راست قامت بنایا3۔ حواشی -3 تفصیل کیلئے دیکھئے الانفطار 8-6:82۔
</item><item>سی نے (اس کے ظرف کا اندازہ کرکے اس کے مطابق) اس میں استعدادیں (Potentialities) ودیعت کر دیں، پھر اس صحیح سمت کی طرف سفر زندگی کرنے کیلئے راہ راست دکھا دی۔
</item><item>وہی ہے جو (اپنے قوانین طبیعی کے مطابق) زمین سے نباتات (Pasturage) نکالتا یعنی اگاتا ہے۔
</item><item>پھر اسے سیاہ کوڑا کرکٹ (Russet stubble) کر دیتا ہے۔
</item><item>(اے نبیؐ!) ہم آپ کو (قرآن) اس طرح پڑھائیں گے کہ آپ اسے بھولیں گے نہیں۔
</item><item>مگر جو اللہ (اپنے قانون مشیت و حکمت کے مطابق) چاہے گا، وہ ہر شے کے ظاہر اور باطن کو خوب جانتا ہے۔
</item><item>ہم آپکی راہ زیست، یعنی راہ دعوت و جہاد کو آسان بنا دیں گے۔
</item><item>لہٰذا آپ (لوگوں کو احکام الٰہیہ کی) یاد دہانی کراتے رہیں، چاہے جن کو یاد دہانی کرائی جائے وہ اس سے فائدہ اٹھائیں یا نہ اٹھائیں۔
</item><item>اصل یہ ہے کہ نصیحت وہی حاصل کرے گا جو (اللہ کے قوانین سے) ڈرتا ہے۔
</item><item>لیکن اس سے اعراض (Flouts it) وہ کرتا ہے جو پرلے درجے کا سنگدل و بدبخت (Most hapless) ہے۔
</item><item>ایسا ہی انسان (قیامت کے روز) شدید ترین آگ میں پھینکا جائے گا (Will be flung)۔
</item><item>پھر وہاں وہ نہ تو مرے گا اور نہ زندگی ہی کرے گا4۔ حواشی -4 جہنم چونکہ الحیوان ہے، لہٰذا وہاں مجرموں کو موت نہیں آئے گی، لیکن عذاب اس قدر شدید ہو گا کہ ان کی زندگی اجیرن ہو گی، بالفاظ دیگر، وہ جہنم میں لذت موت و حیات سے نا آشنا رہیں گے۔
</item><item>وہ شخص (دنیوی و اخروی حسنہ حاصل کرنے میں) کامیاب ہو گیا، جس نے اپنی تطہیر اور نشوونما کی، یعنی جس نے اپنے آپ کو سیآت سے پاک کیا اور اپنے نورذات کی تکمیل کی۔
</item><item>نیز اپنے رب کی صفات حسنہ کی تشہیر جمیل کی اور پھر صلوٰۃ قائم کی۔ نکتہ: اس سے یہ اشارہ ملتا ہے کہ صلوٰۃ قائم کرنے سے پہلے اللہ کا ذکر کر لینا چاہئے تاکہ اللہ کی طرف دھیان رہے، یہ نہیں کہ الٹی سیدھی (دنیاوی) باتیں کرنے کے فوراً بعد نماز ادا کرنے کیئے بندہ کھڑا ہو جائے!
</item><item>لیکن تم یعنی وہ لوگ کیوں کر کامیاب ہو سکتے ہیں جبکہ وہ دنیا کی زندگی کو (آخرت پر) ترجیح دیتے ہیں؟
</item><item>حالانکہ آخرت یعنی جنت کی زندگی خوبتر اور قائم و دائم رہنے والی ہے۔
</item><item>حقیقت یہ ہے کہ یہ باتیں (جو ہم نے بیان کی ہیں)پہلی سماوی کتب میں مرقوم ہیں۔
</item><item>مثلاً ابراہیمؑ اور موسیٰؑ کو دی گئی کتابوں میں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے انسان! کیا تجھے اس ساعت کی رو داد پہنچی ہے جو کل موجودات پر چھا جائے گی اور اسے ملیا میٹ کر دے گی؟
</item><item>بہت سے چہروں پر اس روز ذلت و رسوائی برس رہی ہو گی۔
</item><item>درماندہ و پژمردہ (Weary and downcast) ہوں گے۔
</item><item>وہ (جہنم کی) شعلہ فشاں آگ (Blazing fire) میں داخل ہوں گے۔
</item><item>-5 انہیں کھولتے ہوئے چشمے (Boiling springs) سے پانی پلایا جائے گا۔
</item><item>خاردار جھاڑیوں کے سوا انہیں کھانے کو کچھ نہیں ملے گا۔
</item><item>(یہ خوراک) نہ تو ان کی نشوونما (Nourish) کرے گی اور نہ بھوک ہی مٹائے گی۔
</item><item>اس روز کچھ چہرے ہشاش بشاش (Joyful) ہوں گے۔
</item><item>اپنی سعی و جہد (کے صلے) پر خوش و خرم ہوں گے۔
</item><item>وہ جنت بریں 1 (Sublime gardens) میں رہیں گے۔ حواشی -1 جنت کی جمع جنات آئی ہے، جو اس واقعیت پر دلالت کرتی ہے کہ ان کی تعداد بلحاظ جمال و جلال سے قیاس ہو گی، بالفاظ دیگر، ہر جنت خوب سے خوب تر ہو گی۔
</item><item>وہاں وہ کوئی لغو یا بے ہودہ بات (Word of vanity) نہیں سنیں گے۔
</item><item>اس (جنت) میں چشمے رواں دواں ہوں گے۔
</item><item>اس میں عالی شان تخت (Sublime thrones) ہوں گے،
</item><item>اور قرینے سے رکھے ہوئے ساغر (Gobelts) ہوں گے۔
</item><item>اور تکیے (Cushions) قطار اندر قطار لگے ہوں گے۔
</item><item>اور نفیس قالین سلیقے سے بچھے ہوں گے۔
</item><item>کیا یہ لوگ اونٹوں یا بادلوں کو بنظر غائر نہیں دیکھتے کہ کس (اعجازی) انداز میں پیدا کئے گئے ہیں؟
</item><item>اور آسمانوں یا اجرام فلکی کو غور کی نظر سے نہیں دیکھتے کہ ان کی رفعت کس (اعجازی) انداز میں (فضا= Space میں) ہوئی ہے؟
</item><item>اور پہاڑوں کو کہ انہیں کس (اعجازی) اندازی میں مضبوطی سے (Fixed firm) پیوست کیا گیا ہے؟
</item><item>اور زمین کو (نہیں دیکھتے) کہ کس (اعجازی) انداز میں بچھائی گئی ہے؟
</item><item>سو (اے نبیؐ!) آپ ان لوگوں کو نصیحت و تنبیہ کئے جائیں، کیونکہ بے شک آپ صرف ناصح و متنبہ کرنے والے ہیں۔
</item><item>آپ کو ان پر داروغہ مقرر نہیں کیا گیا۔
</item><item>لیکن جو شخص (نظام اسلام سے) منہ موڑے گا اور اسے تسلیم کرنے سے انکار کرے گا۔
</item><item>تو اللہ (اپنے قوانین احترام آرزو و مجازات کے مطابق) اسے بہت بڑ عذاب دے گا۔
</item><item>آخر کار ان لوگوں نے لوٹ کر آنا تو ہمارے ہی پاس ہے۔
</item><item>پھر ان کا محاسبہ (Reckoning) بھی تو ہم ہی نے کرنا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے صبح کی۔
</item><item>اور قسم ہے دس راتوں کی۔
</item><item>اور قسم ہے جفت اور طاق کی۔
</item><item>قسم ہے رات کی جب وہ جانے لگے۔
</item><item>کیا ان قسموں میں اہل عقل و دانش کیلئے کوئی قابل قبول شہادت نہیں؟
</item><item>(اے انسان!) کیا تو نے غور نہیں کیا کہ تیرے رب نے (قبیلہ عاد کے ساتھ کیا برتائو کیا؟
</item><item>جو (عاد) ارم کہلاتے تھے اور دراز قد و قامت کے تھے،
</item><item>جن کا ثانی کسی شہر میں پیدا نہیں کیا گیا۔
</item><item>اور (کیا تو نے غور نہیں کیا کہ) اس نے ثمود کے ساتھ کیا کیا جو وادی (قریٰ) میں (پہاڑوں کی) چٹانیں تراشتے (Clove rocks، اور گھر بناتے) تھے1۔ حواشی -1 و تنحتون من الجبال بیوتا (الشعرء 149:26)۔
</item><item>(کیا تو نے غور کیا کہ) میخوں والے فرعون 2 کے ساتھ کیا کیا؟ حواشی -2 فرعون اپنی سلطنت کی حد بندی کیلئے سرحدوں پر میخیں گاڑتا تھا۔
</item><item>ان لوگوں کا مسلک، ملک میں نظام زندگی کا توازن بگاڑنا بن چکا تھا۔
</item><item>چنانچہ وہ انسانی حقوق کی پامالی اور معاشرتی برہمی کا بازار گرم کرتے رہتے تھے۔
</item><item>س کے نتیجے میں تمہارے رب نے (اپنے قانون مجازات کے مطابق) ان کو طرح طرح کا سخت عذاب دیا۔
</item><item>(یاد رکھو!) یقینا تمہارے رب کا قانون مکافات عمل ہر دم (مفسدوں، ظالموں اور نافرمانوں کی) گھات میں ہوتا ہے۔
</item><item>(انسان کی یہ نفسیاتی کیفیت ہے کہ) جب تمہارا رب اسے عزت اور انعام و اکرام سے سان چڑھاتا یا آزمائش میں ڈالتا ہے تو (فخر سے) کہتا ہے کہ میرے رب نے مجھے واجب التکریم یا معزز بنایا ہے۔
</item><item>بخلاف اس کے، اگر اس کی روزی تنگ کرکے اسے سان چڑھاتا یا آزماتا ہے تو شکوہ کرتا ہے کہ میرے رب نے مجھے ذلیل و رسوا کر دیا ہے۔
</item><item>ایسا ہرگز نہیں (یعنی اللہ تعالیٰ ہرگز کسی کو ذلیل نہیں کرتا کیونکہ وہ رب رحمن و رحیم ہے اور اس نے انسان کو واجب التکریم بنایا ہے)، بلکہ واقعہ یہ ہے کہ تم بے یارومددگار بچوں اور بڑوں کی نہ تو عزت و تکریم کرتے ہو،
</item><item>اور نہ اہل احتیاج کی کفالت یا روزی کا بندوبست کرنے کیلئے ایک دوسرے کو تلقین ہی کرتے ہو۔
</item><item>بلکہ وراثت کا مال تمہارا ہو یا نہ ہو، تم بے غل و غش ہضم کر جاتے ہو، یعنی بے پروا ہو کر گلچھرے اڑاتے ہو۔
</item><item>اور مال و دولت سے بے انتہا محبت کرتے ہو (اس لئے جائز و ناجائز اور حلال و حرام کا خیال نہیں رکھتے ہو، نتیجتاً ذلیل و خوار ہوتے ہو)۔
</item><item>اے انسان! تمہیں ایسا ہرگز نہیں کرنا چاہئے، کیونکہ جب کرۂ ارض یا زمین کو کوٹ کوٹ کر ریزہ ریزہ کر دیا جائے گا۔
</item><item>اور تمہارے رب کا فرمان آ جائے گا اور ملائکہ قطار اندر قطار کھڑے ہوں گے۔
</item><item>اور اس روز جہنم (اہل نار پر) صاف ظاہر کر دی جائے گی، اس وقت انسان اپنے کرتوتوں کو یاد کرکے پشیمان ہو گا، لیکن اس کی پشیمانی اسے کیا فائدہ دے سکے گی؟ (یعنی کچھ فائدہ نہیں دے گی)۔
</item><item>اس وقت وہ (حسرت سے) کہے گا: کاش! میں نے اخروی۔ جاودانی زندگی کیلئے حسنات آگے بھیجی ہوتیں!
</item><item>اس روز اللہ جس طرح (اپنے قانون مجازات کے مطابق) عذاب دے گا، کوئی بھی ایسا عذاب نہیں دے سکے گا۔
</item><item>نیز کوئی شخص اس کی طرح پابند سلاسل نہیں کر سکے گا۔
</item><item>(اہل جنت کی عزت افزائی کیلئے رب عاشق خود ان میں سے ہر ایک سے فرداً فرداً اس حسین اندازے سے خطاب کرے گا:) اے خوف وحزن سے منزہ مطمئن شخص!
</item><item>اپنے رب (عاشق) کی طرف لوٹ آ، اس حال میں کہ تم اس سے خوش ہے اور وہ تجھ سے خوش!
</item><item>اب میرے بندوں (نبیوںؑ، صدیقوں، شہیدوں اور صالحین) میں شامل ہوجا!
</item><item>ور میری جنت میں داخل ہو جا (کہ یہ تیرا حسن مآب ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>کیا میں اس شہر (مکہ) کی قسم نہ کھائوں؟
</item><item>اس لئے کہ (اے نبیؐ!) آپ اسی شہر میں رہتے ہیں۔
</item><item>قسم ہے اولاد پیدا کرنے والے (Begotten) کی اور اس کی جسے اس نے پیدا کیا (Begot)۔
</item><item>کہ ہم نے انسان کو محنت کشی (Toil) کیلئے تخلیق کیا ہے۔
</item><item>کیا اسے یہ گمان ہے کہ اس پر کوئی ایک بھی غالب نہیں آ سکتا؟
</item><item>وہ یہ بھی کہتا ہے کہ میں نے ڈھیروں مال و منال برباد کر دیا ہے۔ (مجھے پوچھنے والا کون ہے؟)۔
</item><item>کیا اسے گمان ہے کہ اسے کوئی ایک بھی نہیں دیکھ رہا؟
</item><item>کیا ہم نے اس کے دیکھنے کیلئے اس کی دو آنکھیں نہیں بنائیں؟
</item><item>اور اسے ایک زبان اور دو ہونٹ نہیں دیئے
</item><item>واقعہ یہ ہے کہ ہم نے اسے تقویٰ و فجور، خیر و شر اور ہدایت و ضلالت کے دونوں راستے دکھا دیئے ہیں۔
</item><item>(لیکن باوجود اس کے) وہ العقبۃ یا حسنات کی عظیم مہم سر کرنے پر آمادہ نہیں ہوتا۔
</item><item>(اے انسان!؛) تم نے العقبۃ یا حسنات کی عظیم مہم کا مطلب سمجھا؟
</item><item>(اس کا مطلب ہے) کسی غلام کو طوق غلامی یا اسیر کو اسیری سے یا کسی مقروض کو قرض سے آزاد کرنا یا کرانا۔
</item><item>یا قحط (یا فاقہ کشی) کے دنوں میں (مندرجہ ذیل کی) کفالت یا روزی کا بندوست کرنا۔
</item><item>قریبی یتیم یا بے یارو مددگار رشتے دار کی۔
</item><item>یا خاکسار اہل احتیاج کی۔
</item><item>علاوہ بریں، انسان کا ان لوگوں میں سے ہونا جو ایمان لاتے اور جہاد یا مشکلات میں استقامت و ثابت قدمی کی ایک دوسرے کو تلقین کرتے اور دوسروں کیلئے رحمت بننے کی ایک دوسرے کو تاکید کرتے ہیں۔
</item><item>یہی لوگ دائیں بازو والے ہیں (یعنی حسنات کے امور سرانجام دینے والے ہیں اور ان کا نامہ اعمال ان کے دائیں ہاتھ میں دیا جائے گا جو اس امر کی یہ علامت ہو گی کہ وہ اہل جنت ہیں)۔
</item><item>(برخلاف اس کے) جن لوگوں نے ہماری آیات کا کفر کیا (یعنی جو لوگ ہمارے قوانین و احکام اور تعلیمات کو تسلیم بالیقین کرنے سے انکار کرتے ہیں) وہ بائیں بازو والے ہیں، (ان کا نامہ اعمال ان کے بائیں ہاتھ میں دیا جائے گا اور یہ علامت ہو گی کہ وہ اہل نار ہیں)۔
</item><item>آگ ان کے تن بدن اور قلب (=دل و دماغ) کو محیط ہو گی۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے سورج اور اس کی روشنی کی۔
</item><item>قسم ہے چاند کی جب وہ اس کے پیچھے آتا ہے۔
</item><item>قسم ہے دن کی جب وہ اسے یعنی سورج کو آشکارا کرتا ہے، (یا منور ہوتا ہے)۔
</item><item>قسم ہے رات کی جب وہ سورج کو ڈھانپ لیتی ہے۔
</item><item>قسم ہے آسمان یا سماوی کروں کی اور اس کی جس نے انہیں بنایا۔
</item><item>قسم ہے زمین یا کرۂ ارض کی اور اس کی جس نے اسے مسطح کیا یا بچھایا۔
</item><item>قسم ہے نفس یعنی انسان کی اور اس کی جس نے اس کے اعضاء کو ہم آہنگ کرکے اسے راست قامت بنایا۔
</item><item>پھر اسے بے رہروی کی خواہش اور راہ راست پر چلنے کی آرزو ودیعت کر دی۔
</item><item>چنانچہ وہ شخص کامیاب و کامران ہوا، جس نے اس کی صلاحیتوں (Potentialities) کی نشوونما کی۔
</item><item>لیکن وہ شخص بے نیل مرام ہوا، جس نے اس کی صلاحیتیں (Potentialities) دبا دیں۔
</item><item>ثمود نے اپنی سرکشی کی وجہ سے (اپنے رسولؑ کو) جھٹلایا۔
</item><item>یہ اس وقت کی بات ہے جب اس میں ایک نہایت شقی القلب (Wretched، شخص اللہ کی اونٹنی کو ہلاک کرنے کی خاطر) بڑے جوش سے اٹھا۔
</item><item>یہ دیکھ کر اللہ کے رسولؑ نے ان لوگوں سے کہا کہ اللہ کی اونٹنی ہے (اسے ایذا نہ پہنچائو بلکہ) اسے اپنی باری کا پانی پینے دو۔
</item><item>لیکن انہوں نے اپنے رسولؑ (کی بات) کا انکار کیا اور اس اونٹنی کی کونچیں کاٹ ڈالیں (Hamstrung her)، یعنی ہلاک کر دیا، تو ان کے رب نے (اپنے قانون مکافات عمل کے مطابق) ان کے جرم کی سزا کے طور پر ان کو ہلاک کرکے زمیں بوس کر دیا۔
</item><item>یاد رکھو! اللہ کو ان کے انجام (Sequel) کی قطعاً پروا نہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے رات کی جب وہ (اپنے اندھیرے میں ہر چیز کو) ڈھانپ لیتی ہے (Enshrouds)۔
</item><item>اور قسم ہے دن کی جب وہ منور (Resplendent) ہوتا ہے۔
</item><item>نیز اس (اللہ) کی قسم، جس نے نر (Male) اور مادہ (Female) یا زوجین پیدا کئے۔
</item><item>(اے بنی نوع انسان!) غور کرو کہ تم سب کی سعی و جہد جداگانہ اور گوناگوں (Diverse) ہے۔
</item><item>چنانچہ تم میں سے جو شخص اللہ کی راہ میں (مال و دولت) دیتا ہے اور اس کی طلب و آرزو رکھتا ہے۔
</item><item>اور حسنات کی تصدیق کرتا ہے۔
</item><item>لہٰذا ہم (اپنے قانون احترام آرزو کے مطابق) اسے فراخی زیست کی راہ پر چلائیں گے۔
</item><item>لیکن جو بخل کرتا، یعنی اللہ کی راہ میں خرچ نہیں کرتا اور اپنے آپ کو بے نیاز سمجھتا ہے،
</item><item>ااور حسنات کو جھٹلاتا ہے۔
</item><item>تو ہم اسے تنگی زیست کی راہ پر چلائیں گے۔
</item><item>چنانچہ جب وہ ہلاک ہو جائے گا تو، اس کا مال و منال اس کے کسی کام نہ آئے گا۔
</item><item>بلاشبہ منزل مقصود کی راہ راست پر چلانا ہمارا کام ہے، یعنی قانون ہدایت و تقویٰ ہمارا ہے۔
</item><item>اور اصل یہ ہے کہ آخرت بھی ہماری ہے اور یہ دنیا بھی۔
</item><item>لوگو! (دیکھو) میں تمہیں شعلے مارتی ہوئی آگ سے متنبہ کرتا ہوں (کہ اس سے محفوظ رہنے کی کوشش کرو)۔
</item><item>اس میں فقط وہی داخل ہوں گے جو بڑے شقی القلب (Wreched) ہو ں گے۔
</item><item>جو (دین الٰہی کو) جھٹلاتا اور اس سے منہ موڑ لیتا ہے۔
</item><item>اور (بخلاف اس کے) جنہیں راہ راست کی شدید طلب و جستجو اور گمراہی کی خشیت ہو گی، وہ اس سے دور رکھے جائیں گے۔
</item><item>جو اپنے تزکیہ کیلئے اللہ کی راہ میں مال و دولت خرچ کرتے ہیں۔
</item><item>وہ کسی کے مرہون منت نہیں، جس کا بدلہ انہیں دینا ہو۔
</item><item>انہیںصرف اپنے رب بلند و برتر کی رضا منظور ہوتی ہے۔
</item><item>لہٰذا وہ جلد خوش و خرم ہو جائیں گے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے روز روشن کی (سرگرمیوں = Activities کی)۔
</item><item>قسم ہے شب تاریک کی جب اس میں سرگرمیاں مانند پڑ جاتی ہیں۔
</item><item>(اے نبیؐ!) آپ کے رب نے قطعاً نہ تو آپ کو چھوڑا، یعنی قطع تعلق نہیں کیا اور نہ آپ سے ناخوش ہی ہوا۔
</item><item>(غور کرو کہ) آپ کیلئے بعد کا زمانہ پہلے زمانے سے خوبتر ہے۔
</item><item>بلکہ اللہ تعالیٰ عنقریب آپ کو اس قدر (مادی و معنوی حسنات) عطا کرے گا کہ آپ خوش ہو جائیں گے۔
</item><item>کیا یہ واقعیت نہیں کہ اس نے آپ کو یتیم یا بے یارو مددگار پایا تو اپنی پناہ میں لے لیا۔
</item><item>اور آپ کو حق کی تلاش میں سرگرداں پایا تو آپ کو راہ راست پر ڈال دیا۔
</item><item>پھرآ ٓپ کو بے نوا پایا تو مستغنی و مرفہ الحال کر دیا۔
</item><item>لہٰذا ایسا نہ ہو کہ آپ بے یارو مددگار پر کبھی سختی کرنے لگیں۔
</item><item>اور نہ اپنا ’’حق معلوم 1‘‘ مانگنے والوں کو جھڑکیں۔ حواشی -1 مساوی پیداواری حق یا حصہ، دیکھئے فصلت 10:41۔
</item><item>بلکہ اپنے رب کی نعمتوں کا چرچا کرتے رہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے رسولؐ!) کیا (یہ حقیقت نہیں کہ) ہم نے (اپنے قانون انعام و فضل کے مطابق) آپ کا سینہ کھول دیا ہے (یعنی آپ کے قلبی۔ حسی نظام کو فعال و حر کی =Active ad dynamic) بنا دیا ہے)؟
</item><item>اور آپ پر سے (خطرات و اندیشہ ہائے گونا گوں اور مصائب) کا بارگراں اتار دیا ہے،
</item><item>جس نے آپ کی کمر توڑ رکھی تھی، یعنی آپ کو شکستہ خاطر و درماندہ کر رکھا تھا۔
</item><item>علاوہ بریں، ہم نے (اپنے فضل و کرم سے) آپ کی نیک نامی کا چرچا عام کر دیا ہے، یعنی آپ کے اخلاق اور کارناموں کی تشہیر جمیل کر دی ہے۔
</item><item>واقعہ یہ ہے کہ عسرت یا تنگی زیست کو فراخی زیست مستلزم (Compulsory) ہے۔
</item><item>یقین جانو کہ تنگی زیست اور فراخی زیست لازم ملزوم ہیں۔
</item><item>لہٰذا جب آپ ایک کام ختم کرکے فارغ ہو جائیں تو دوسرے کام میں تندہی کے ساتھ لگ جائیں (فارغ یا بیکار نہ رہیں)۔
</item><item>اور (ہمہ وقت) اپنے رب (کے قرب و رضوان) کی طلب و جستجو میں رہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قسم ہے سرزمین تین 1 کی (جہاں حضرت نوحؑ کی بعثت ہوئی تھی اور انہوں نے دعوت توحید کا آغاز کیا تھا) اور کوہ زیتون 2 کی قسم ہے (جہاں حضرت عیسیٰؑ کی بعثت ہوئی تھی)۔ حواشی -1 التین ایک پہاڑی کا نام ہے، جہاں حضرت نوحؑ نے مشرکوں کو دعوت توحید دی تھی (لغات القرآن، بذیل مادہ زی ت)۔ -2 الزیتون: فلسطین میں ایک پہاڑی کا نام زیتا ہے، جہاں حضرت عیسیٰ علیہ السلام مبعوث ہوئے تھے (لطائف اللغۃ میں اسے جبل شام لکھا ہے)۔ کشاف، بیضادی، جلالین اور تفسیر کبیر میں لکھا ہے کہ التین اور الزیتون ارض مقدس (یروشلم) میں پہاڑوں کے نام ہیں۔
</item><item>نیز قسم ہے کوہ طور سینا کی (جہاں حضرت موسیٰؑ کو رسالت کا ارشاد الٰہی ملا تھا)۔
</item><item>اور اس بے آب و گیاہ شہر کی قسم جو اللہ کے گھر کا امین اور جائے امن ہے (اور جو حضرت محمدﷺ کا مولد و منشا (Birth and dwelling place) اور ان کی بعث و دعوت توحید کا اولین مقام ہے3۔ حواشی -3 یہ چاروں جگہیں جلیل القدر رسولوںؑ کی بعثت اور ان کی دعوت توحید کے انتہائی اہم و متبرک مقامات ہیں۔ بالفاظ دیگر، یہاں بنی نوع انسان کو انسانیت کے بلند ترین مقام پر پہنچانے کی غرض سے جلیل القدر انبیاء علیہم السلام نے دعوت توحید و اسلام کا آغاز کیا تھا۔ لیکن یہ انسان کا ظلم و جہل ہے کہ وہ اپنی پست ترین حالت کی طرف لوٹ جاتا ہے، جو اس کی اس وقت تھی جب وہ ابھی آب و طین میں سفر زندگی کر رہا تھا۔ مثال کے طور پر، جس طرح وہ اب شکم مادر میں پیدائش سے پہلے پست ترین تخلیقی حالت میں ہوتا ہے۔
</item><item>حقیقت یہ ہے کہ ہم نے انسان (Human being) کو حسین ترین خلق و خلق پر تخلیق کیا ہے، یعنی انسان قدر و قامت اور شکل و صورت کے لحاظ سے بھی حسین ترین ہے اور اس کا باطنی نظام، یعنی حسی و قلبی نظام بھی احسن و اکمال ہے۔
</item><item>لیکن ہوتا یہ ہے کہ ہم (اپنے قوانین مکافات عمل و احترام آرزو کے مطابق) اسے پھر اس کی (پہلی پست ترین حالت کی طرف لوٹا دیتے ہیں4۔ حواشی -4 دیکھئے حاشیہ نمبر 3۔
</item><item>لیکن ان لوگوں کے ساتھ ایسا نہیں ہوا اور نہ ہوتا ہے جو ایمان لاتے اور عدل و احسان، اصلاح اور حقوق انسانی (Human rights) کی پاسداری کرتے ہیں، اس کے نتیجے میں ان کو لامتناہی اجر ملے گا۔
</item><item>(اے انسان! لامتناہی اجر کے ہوتے ہوئے) تم روز حساب و جزا کو کیوں جھٹلاتے ہو؟
</item><item>کیا اللہ سب حاکموں کا حاکم نہیں 5 ہے؟ (یقینا ہے)۔ حواشی -5 یہ جملہ استفہامیہ اقرار یہ ہے۔ اس میں یہ نکتہ مضمر ہے کہ دنیا میں بالخصوص حکم صرف اللہ تعالیٰ کا چلے گا، کسی اور کام نہیں، لہٰذا صرف اللہ کا حکم ماننا ہی انسان پر فرض ہے۔ دوسروں پر اپنا حکم چلانے والافرعون ہوتا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے نبیؐ!) اپنے رب کے نام، یعنی صفات حسنہ کے فیوض و برکات کے ساتھ (آیات قرآن) پڑھو، جس نے (کل موجودات) تخلیق کی ہیں 1 (اور اس کی تخلیق فعلیت Creative activity = کا سلسلہ جاری ہے اور ہمیشہ جاری رہے گا)۔ حواشی -1 خلق: یہ یاد رہے کہ اللہ تعالیٰ کی تخلیقی فعلیت جمالیاتی و افادی اور تزویجی غاتیاتی ہے۔
</item><item>جس نے انسان کو (جونک کی طرح) خون کے لوتھڑے سے تخلیق کیا 2۔ حواشی -2 خلق الانسان من علق o قرآن حکیم کے مطابق، اللہ نے انسان کو چھے مختلف زمان و مکان اور احوال و ظروف میں تخلیق کیا تھا، جیسے مثال کے طور پر، وہ اسے شکم مادر میں تخلیق کرتا ہے۔ ان میں ایک حالت علق کی ہوتی ہے۔ یہ اس کا اسلوب بیان ہے کہ وہ کبھی کہتا ہے کہ اس نے انسان کو پانی سے پیدا کیا، کبھی علق اور طین سے، کبھی صلصال فخار اور کبھی تراب وغیرہ وغیرہ سے۔
</item><item>پڑھو کہ آپ کا رب نہایت جود و سخا کرنے والا (Bounteous) ہے۔
</item><item>جس نے قلم کے ذریعے علم سکھایا 3 (اور سکھاتا ہے)۔ حواشی -3 علم بالقلم o اس میں قلم کی غیر معمولی اہمیت کی طرف بلیغ اشارہ کیا گیا ہے اور علم کو قلم کا مرہون منت بتایا گیا ہے۔ بالفاظ دیگر، علم و قلم لازم و ملزوم ہیں۔ اس سے مستنبط ہوا کہ اہل قلم ہی راسخ العلم ہوتے ہیں، جو متشابہات قرآنی کو سمجھ سکتے ہیں۔ یہ آیت درس نظامیہ کے تلامذہ اور فارغ التحصیل مولویوں کیلئے تازیانہ عبرت ہے، کیونکہ وہ ’’بے قلم‘‘ ہوتے ہیں، اس لئے کہ درس نظامیہ میں قلم شجر ممنوعہ ہے۔
</item><item>انسان کو وہ علوم و فنون سکھائے جن سے وہ بہرہ مند نہ تھا۔
</item><item>وہ اس نعمت غیر مترقبہ کا شکر نہیں کرتا، بلکہ سرکشی اختیار کرتا ہے۔
</item><item>وہ اپنے آپ کو بے احتیاج و بے نیاز سمجھتا ہے۔
</item><item>(اے انسان!) یقین کر جان کر تجھے اپنے رب ہی کے حضور لوٹ کر جانا ہے (حساب و جزا کیلئے)۔
</item><item>کیا تو نے اس شخص کے حال و کردار میں غور کیا جو منع کرتا ہے؟
</item><item>ہمارے بندے کو جب وہ صلوٰۃ ادا کرنے لگتا ہے۔
</item><item>غور تو کرو اگر وہ راہ راست پر ہے (جیسا کہ وہ دعویٰ کرتا ہے)۔
</item><item>یا تقویٰ کی تلقین کرتا ہے، یعنی راہ راست پر چلنے کی تاکید کرتا ہے (تو صلوٰۃ قائم کرنے سے کیوں روکتا ہے؟)۔
</item><item>ذرا غور کرو کہ اگر وہ (اللہ کے دین کی) تکذیب کرتا اور اس سے منہ موڑتا ہے (تو وہ راہ راست پر کیسے ہوا؟ جیسا کہ دعویٰ کرتا ہے)۔
</item><item>کیا وہ نہیں جانتا کہ اللہ کے اس تمام افعال کو دیکھ رہا ہے؟
</item><item>تف ہے اس شخص پر! اگر وہ اپنی حرکتوں سے باز نہ آیا تو ہم اسے پیشانی کے بادلوں (Forelock) سے پکڑ کر کھینچیں گے یعنی اسے ذلیل و رسوا کریں گے۔
</item><item>پیشانی کے ان بالوں سے جو اس کے جھوٹے اور غلط کار ہونے کی علامت ہیں۔
</item><item>(اگر اس سے ہو سکتا ہے) تو ہمارے مقابلے کیلئے اپنے حمایتیوں کو بلا لے۔
</item><item>ہم بھی دوزخ کے پہرے داروں کو بلا لیں گے۔
</item><item>تف ہے اس پر۔ ہرگز اس کا کہا نہ ماننا، بلکہ (اللہ کے حضور) سر بسجود4 ہو کر اس کے قرب کی طلب و جستجو کرتے رہنا۔ حواشی -4 والسجد: اصطلاح قرآن میں اس سے مراد اللہ تعالیٰ کے ہر حکم کے سامنے سر تسلیم خم کرنا اور اس پر عمل کرنا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اصل یہ ہے کہ) ہم نے اسے (یعنی قرآن حکیم کو) شب قدر 1 میں نازل کرنا شروع کیا۔ حواشی -1 لیلۃ القدر یا شب قدر کی قدر و منزلت اور فضیلت و اہمیت اس باعث ہے کہ اس میں قرآن مجید نازل ہونا شروع ہوا تھا۔
</item><item>(اے انسان!) تم کیا جانو کہ شب قدر (کی حقیقت) کیا ہے؟
</item><item>شب قدر (فضیلت و اہمیت کے اعتبار سے) ہزار مہینوں سے افضل و اعلیٰ ہے۔
</item><item>اس میں ہر امر 2 کے ملائکہ اور (ان کے زوج 3) روح، اللہ کے حکم سے نازل ہوتے ہیں۔ حواشی -2 اللہ تعالیٰ کی تخلیقی فعلیت بھی تزویجی ہے، یعنی اس کی دو اصناف ہیں: ایک طبیعی (Physical) اور دوسری مابعد الطبیعی (Metaphysial)، جس کیلئے قرآن مجید نے امر کی اصطلاح استعمال کی ہے، جیسے اس آیت میں: قل الروح من امر ربی (الاسراء 87:17): آپ انہیں بتا دیں کہ روح میرے رب کے ’’امر‘‘ سے ہے، یعنی روح کی پیدائش اللہ کے قانون مابعد الطبیعی کے مطابق ہوئی ہے اور انسان کو اس کا علم بہت کم دیا گیا ہے۔ -3 جس طرح اللہ تعالیٰ نے اپنی ہر تخلیق زوجین بنائی ہے، اس طرح ملائکہ اور روح بھی زوجین ہیں۔
</item><item>وہ امن و سلامتی کی دعا کرتے رہیں، ظہور سحر یا پو پھٹنے تک۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اہل کتاب اور مشرکوں میں سے جن لوگوں نے (اللہ کے دین کو) ماننے سے انکار کیا ہوا تھا، وہ اس وقت تک (اللہ کے دین کو) ماننے والے نہ تھے، جب تک کہ ان کے پاس بلیغ و منہ بولتی دلیل (یا اعجازی نشانی) نہ آ جاتی۔
</item><item>یعنی اللہ کا رسولؐ، جو ان کو عمل کرنے کیلئے پاک اوراق پڑھ کر سناتا۔
</item><item>جن میں مستقل و پائیدار قوانین و احکام مرقوم ہیں۔
</item><item>حالانکہ اہل کتاب میں پھوٹ اس وقت پڑی (اور وہ فرقوں میں بٹ گئے) جب ان کے پاس بلیغ و منہ بولتی دلیل آ چکی تھی۔
</item><item>اصل یہ ہے کہ انہیں قطعی حکم دیا گیا تھا کہ اللہ کے نظام حیات کلی (=دین) کے مخلص یا وفادار بن کر اللہ تعالیٰ کے قوانین و احکام کے مطابق زندگی کریں۔ سب فرقوں اور اعتقادات کو چھوڑ کر صرف اللہ کا بن جائیں، پھر صلوٰۃ اور ایتائے زکوٰۃ کے نظام قائم کریں۔ یاد رکھو! یہی محکم و پائیدار دین یا اللہ کا نظام حیات کلی ہے۔
</item><item>بلاشبہ اہل کتاب میں جن لوگوں نے اللہ کے دین یا نظام حیات کلی کو تسلیم بالیقین و عمل کرنے سے انکار کیا ہے اور جو مشرک ہیں، وہ جہنم کی آگ میں جھونکے جائیں گے، جہاں وہ ہمیشہ رہیں گے۔ یہ سب لوگ خلائق میں بدترین ہیں۔
</item><item>لیکن جن لوگوں نے اللہ کے نظام حیات کلی کو تسلیم بالیقین کیا اور عدل و احسان اور انسانی حقوق کی پاسداری کے ذریعے معاشرتی توازن برقرار رکھا تو یہ وہ لوگ ہیںجوبہترین خلائق ہیں۔
</item><item>ان (کے ایمان و اعمال صالحہ) کا اجر ان کے پروردگار کے ہاں ہے، یعنی باغات جاودانی، جن کے دامن میں چشمے رواں دواں ہوں گے اور جہاں وہ ہمیشہ رہیں گے۔ اللہ تعالیٰ ان سے خوش ہے اور ہو گا اور وہ اس سے خوش ہیں اور خوش ہوں گے۔ یہ صلہ ان لوگوں کو ملتا ہے جو اپنے رب (کے قوانین مجازات وغیرہ وغیرہ) سے خوف بداماں رہتے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(وہ قیامت کی شکیب ربا گھڑی ہو گی) جب کرۂ ارض یا زمین کو پوری شدت سے ہلایا جائے گا (Will be shanken intensively or to her utmost convulsion)۔
</item><item>اور زمین اپنے دفینے باہر نکال دے گی۔
</item><item>اس وقت انسان (حیران و ششدر ہو کر) کہے گا: اسے کیا ہو گیا ہے؟
</item><item>اس روز وہ اپنی کل رو داد بیان کر ڈالے گی (یعنی وہ سب واقعات جو اس میں ہوئے ہوں گے، بیان کر دے گی)۔
</item><item>کیونکہ تیرے رب نے اسے ایسا کرنے کا القائی حکم (Inspiration) دیا ہو گا۔
</item><item>اس روز بنی نوع انسان الگ الگ نکلیں گے تاکہ اللہ (جو ستار العیوب ہے) ان سب کو الگ الگ ان کے اعمال دکھائے۔
</item><item>چنانچہ جس نے ذرہ بھر حسنہ کی ہو گی، وہ اسے دیکھ لے گا۔
</item><item>اور جس نے ذرہ بھر سیۂ کا ارتکاب کیا ہو گا، وہ اس کو دیکھ لے گا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(مجاہدوں کے) فراٹے بھرتے ہوئے سر پٹ دوڑانے والے گھوڑوں کی قسم۔
</item><item>نیز قسم ہے (ان کے) ان گھوڑوں کی جو اپنے سموں سے پتھروں پر ٹاپ مارتے ہوئے چنگاریاں اڑاتے ہیں۔
</item><item>پھر قسم ہے (مجاہدوں کی جو) علی الصبح دشمن پر پل پڑتے ہیں۔
</item><item>اس طرح میدان جنگ کو گرد و غبار سے ڈھانپ دیتے ہیں۔
</item><item>اور تیزی سے یا یکلخت دشمن کے لشکر میں جا گھستے (Thurst into) ہیں۔
</item><item>بلاشبہ انسان (عموماً) اپنے رب (کی نعمتوں) کا بڑا ناشکر گزار ہے، یعنی اللہ کی عطا کردہ موضوعی اور معروضی نعمتوں کا استعمال احکام الٰہیہ کے مطابق نہیں کرتا۔
</item><item>اور وہ خود بھی اس واقعیت کا شاہد ہے، یعنی جانتا ہے (پر مانتا نہیں)۔
</item><item>وہ مال و دولت سے بے انتہا محبت رکھتا ہے (حالانکہ سب سے زیادہ محبت اللہ تعالیٰ سے کرنی چاہئے، پھر اس کی جنت سے کہ جہاں انسان نے ہمیشہ رہنا ہے)۔
</item><item>کیا اسے اس حقیقت کا علم الیقین نہیں کہ جب سب مردے قبروں سے زندہ اٹھائے جائیں گے۔
</item><item>اور ان کے سینوں میں جو کچھ ہے سب آشکارا کر دیا جائے گا۔
</item><item>بلاشبہ اس روز ان کے رب کے پاس ان کے احوال و اعمال کی کل معلومات ہوں گی۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(یاد رکھو!) چکنا چور کر دینے والی! (ساعت ضرور آئے گی)۔
</item><item>چکنار چور کر دینے والی (ساعت) کیا ہے؟
</item><item>اے انسان! تم چکنا چور کر دینے والی (ساعت) کی ماہیت کا ادراک نہیں کر سکتے۔
</item><item>وہ ایسی ساعت ہے جس میں بنی نوع انسان پراگندہ پروانوں (Moths) کی مانند لوٹ پوٹ ہوں گے۔
</item><item>اور پہاڑ دھنکی ہوئی اون کی طرح ہو جائیں گے۔
</item><item>چنانچہ (اس روز) جن کی حسنات (بہ نسبت سیآت) وزن میں بھاری ہوں گی،
</item><item>ان کی زندگی مسرت انگیز ہو گی۔
</item><item>اور (بخلاف اس کے) جن کی حسنات کے وزن (بہ نسبت سیآت کے) ہلکے ہوں گے،
</item><item>ان کا ملجا و ماویٰ (Abode) ہاویہ ہو گا۔
</item><item>تم کیا سمجھے کہ ہاویہ کی ماہیت کیا ہے؟
</item><item>وہ آتش سوزاں (Raging fire) ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>لوگو! تمہیں ایک دوسرے سے زیادہ مادی وسائل (مال و دولت، اراضی و باغات، جاہ و حشم، جھوٹی عزت و شہرت اور جنسی معروضات = Sex objects، وغیرہ وغیرہ) حاصل کرنے کی ہوس نے (اللہ اور اس کے قوانین و احکام، آخرت اور اپنے انجام سے غافل) کر رکھا ہے۔
</item><item>(اس نشئہ تغافل ہی میں) تم اپنی قبروں میں پہنچ جاتے ہو، یعنی مر جاتے ہو۔
</item><item>ہوش میں آ جائو! تم جلد ہی اس غفلت کا مال (Consequences) دیکھ لو گے۔
</item><item>تمہیں پھر تاکید کی جاتی ہے کہ ہوش میں آ جائو (ورنہ) تم اس کا انجام دیکھ کر رہو گے۔
</item><item>اگر تمہیں (اپنے مال کا) یقینی علم ہوتا (تو تمہیں ہرگز کثرت کی ہوس نہ ہوتی)۔
</item><item>حقیقت یہ ہے کہ تم ضرور جہنم میں پہنچ کر اسے دیکھو گے۔
</item><item>تمہیں پھر متنبہ کیا جاتا ہے کہ تم اسے اپنی آنکھوں سے ضرور بالضرور دیکھو گے۔
</item><item>یاد رکھو! اس روز تم سے ان نعمتوں کا لازماً محاسبہ کیا جائے گا، جو تمہیں دی گئی تھیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>تاریخی عمل (Historical process and occurrence) شاہد ہے کہ
</item><item>انسان دراصل (بلحاظ حسنات) خسارے (Loss) میں ہے۔
</item><item>لیکن اس سے مستثنیٰ وہ لوگ ہیں، جو ایمان لاتے ہیں، یعنی جو اللہ تعالیٰ کے کلام و نظام حیات کلی کو تسلیم بالیقین کرتے ہیں اور ان کے مطابق عدل و احسان اور اصلاح کے امور سرانجام دیتے اور مساوی پیداواری حق سمیت تمام حقوق انسانی کا پاس و احترام کرتے ہیں۔ نیز ایک دوسرے کو الحق کی (=قرآن مجید کی تلاوت اور اس کے احکام پر عمل کرنے کی، عدل و احسان اور حق معلوم ادا کرنے کی، سچ کا شاہد بننے کی، اللہ تعالیٰ کے ساتھ سچا سودا کرنے اور صدیق بننے کی) تلقین کرتے رہتے ہیں۔ علاوہ بریں، وہ ایک دوسرے کو حق و جہاد کی راہ میں انتہائی مشکلات و مصائب کو برداشت اور نامساعد حالات میں ثابت قدم رہنے کی تاکید کرتے رہتے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ہر اس شخص کیلئے بربادی مقدر ہے جو (بالمشافہ) طعن و تشنیع (Slander) اور پیٹھ پیچھے برائی (Traduce) کرنے کا عادی ہے۔
</item><item>جو مال و دولت کو جمع کرکے رکھتا اور اسے گنتا رہتا ہے۔
</item><item>وہ خیال کرتا ہے کہ اس کا مال اسے امر یا لافانی (Immortal) بنا دے گا۔
</item><item>(ایک تو) ایسا ہرگز نہیں ہو گا کیونکہ (اسے مرنا ضرور ہے اور دوسرے، اللہ کے قانون مجازات کے مطابق) وہ بالضرور ’’خطمہ‘‘ میں پھینکا جائے گا۔
</item><item>اے انسان! تجھے کیا معلوم کہ حطمہ کیا ہے؟
</item><item>وہ اللہ کی بھڑکائی ہوئی آگ (Kindled fire) ہے۔
</item><item>جو دلوں کو محیط ہو جاتی ہے۔
</item><item>بلاشبہ وہ اس آگ میں بند کر دیئے جائیں گے،
</item><item>اس کے اونچے اونچے ستونوں میں (In columns outstretched)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>اے انسان! کیا تو نے اس (اہم تاریخی واقعہ) میں (عبرت حاصل کرنے کیلئے) بامقصد غور و فکر نہیں کیا کہ تیرے رب نے (اپنے قانون تدبیری کے مطابق) ہاتھی والے لشکر کا کیا حال کیا؟
</item><item>کیا ان کی (جنگی) چال (Stratagem) کو ناکام نہیں بنا دیا؟
</item><item>ہوا یہ کہ اس (اللہ) نے (اپنے قانون استمداد و استعانت کے مطابق انہیں کچلنے کیلئے) ان پر (شکاری) پرندوں کے غول کے غول بھیجے۔
</item><item>جو انہیں (تیروں کی طرح) کھنگر کی کنکریاں مارتے (Pelted) تھے۔
</item><item>نتیجتاً، ان کو جگالی کئے ہوئے (Devoured) بھس کی طرح کر دیا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>قریش کی تالیف قلوب کی خاطرـــ؛
</item><item>انہیں دلجمعی کے ساتھ گرمی اور جاڑے میں سفر کرنے کا موقع دیا۔
</item><item>لہذا انہیںاس گھر (بیت اللہ) کے رب کی فرماں برداری و بندگی کرناچاہیے۔
</item><item>جس نے انہیں قحط و فاقہ کی حالت میں روزی دی اور( دشمنوں کے)خوف و خطر سے امن دیا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>کیاتو نے اس شخص (کے کردار و خلق اور احوال ر ظروف) میں غور کیا ہے،جو دین(کے احکامات و تعلیمات اور عقائد جلیلہ و محرکہ کو جھٹلاتا اور ان کی تکذیب کرتا) ہے؛
</item><item>یہ وہی تو ہے جو یتیم یعنی بے یارومددگار انسان(کی تکریم کرنے کی بجائے اس کی تذلیل و تحقیر کرتا اور اس کو دھتکارتاہے۔
</item><item>اور حاجتمندوں کی کفالت کے لئے یعنی ان کی اقتصادی کفالت کا بندوبست کرنے کی قوم و حکومت کو قلم و زبان وغیرہ کے ذریعے ترغیب نہیں دیتا۔
</item><item>بھر اُن صلوۃ ادر کرنے والوں کے لیےتباہی ہے جو،
</item><item>اپنی صلوۃ یانما(معانی ومطالب، حقوق و فرائض، حقیقت و غائیت،فیوض وبرکات اور تقاضو ں کو سمجھنے) سے غفلت برتتے ہیں،یعنی ان کو سمجھنے کی انہیں پروا نہیں۔
</item><item>جو ریاکاری یادکھاواکرتے ہیں یعنی جو صلوۃ کو حُس عبادت،قرب و حضوری کاوسیلہ آنکھوں کی ٹھنڈک او جنت کی کنجی اور اپنی ذات کے نور کی تکمیل کا ذریعہ سمجھ کرنہیں بلکہ اپنے آپ کو عابد و زاہد اور پرہیز گار ثابت کرنے کے لیے ادا کرتے ہیں۔
</item><item>اور اپنے بخل کے سبب اپنے نفس اور دوسرے لوگوں کو ضرورت کی چیزیں دینے سے انکار کرتےہیں یااُن سے فائدہ اُٹھانے سے روکتے ہیں۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے میرے نبیؐ!) ہم نے (اپنے قانون انعام و فضل کی رو سے) آپ کو الکوثر یعنی کثیر نعم و حسنات عطا کی ہیں۔
</item><item> لہٰذا آپ اپنے رب کے (قرب و رضوان کیلئے) اپنا وظیفہ نبوت ادا کرتے رہیں اور اس میں کمال مہارت و دانشمندی کا مظاہرہ کریں۔
</item><item>یقینا آپ کا دشمن ہی بے نام و نشان رہے گا۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے نبیؐ!) آپ علی الاعلان نظام اسلام کے منکروں کو بتا دیں کہ اے کافرو! (O! Infidels)۔
</item><item>میں ان کی عبادت، یعنی پرستش و بندگی اور اطاعت نہیں کرتا، جن کی عبادت تم کرتے ہو۔
</item><item>اسی طرح تم بھی اس (اللہ وحدہ لاشریک) کی عبادت نہیں کرتے ہو، جس کی عبادت میں کرتا ہوں۔
</item><item>اور (اچھی طرح سن لو کہ) میں ان کی عبادت ہرگز کرنے والا نہیں ہوں جن کی عبادت یا پرستش و بندگی تم کرتے ہو۔
</item><item>اسی طرح تم بھی اس (اللہ) کی عبادت کرنے والے نہیں ہو، جس کی عبادت میںکرتا ہوں۔
</item><item>دیکھو! تم اپنا دین یا نظام زندگی اختیار کئے رہو، میں اپنا دین یا اللہ کا نظام حیات کلی اختیار کئے رہوں گا (پھر تم خواہ مخواہ کیوں جنگ و جدال کرتے ہو؟)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(یہ حقیقت غور کرنے کی بات ہے کہ) جب اللہ تعالیٰ (کے قانون فضل و انعام کے مطابق اس)کی مدد (Succour) آئی تو فتح (Triumph) حاصل ہو گئی۔
</item><item>چنانچہ تم نے خود اس کا مشاہدہ کر لیا کہ لوگ جوق در جوق اللہ کے نظام حیات کلی، اسلام میں داخل ہو رہے ہیں۔
</item><item>لہٰذا اپنے رب کی تعریف و ستائش اور شکر کرنے کے ساتھ اس کی تنزیہ کرو اور اس سے مغفرت مانگو۔ بلاشبہ وہ رجوع برحمت کرنے والا ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>ابولھب کی قوت برباد ہو گئی1 اور وہ خود بھی برباد ہو گیا۔ حواشی-1 یہ سورت تمثیلی انداز کی ہے اور اس میں قدیم عربی کے محاورے مستعمل ہوئے ہیں۔
</item><item>نہ تو اس کا مال و منال اس کے کچھ کام آیا اور نہ جو اس نے کمایا۔
</item><item>ہ عنقریب شعلہ زن آگ میں جھونکا جائے گا (Will be plunged into flaming fire)۔
</item><item>نیز اس کی جورو (Wife) بھی بھڑکتی آگ میں ڈالی جائے گی، جو جہنم کا ایندھن اٹھائے پھرتی ہو گی۔
</item><item>اس کے گلے میں طوق رسوائی 2 ہو گا۔ حواشی -2 یہ قدیم عربی زبان کا محاورہ ہے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item> اس حقیقت کا برملا اعتراف و اعلان کرو کہ صرف ایک اللہ ہی ہے جو یکتا ہے (اس لئے کہ اس کے سوا باقی تمام مخلوقات یا موجودات زوجین یا جوڑا جوڑا ہیں)۔
</item><item>اللہ صمد ہے (اس کا مطلب یہ ہے کہ وہ ہر چیز مثلاً زوج، معاون، شریک، اولاد، خواہش و تمنا وغیرہ وغیرہ سے بے احتیاج و بے نیاز ہے، اگرچہ ہر چیز اس کی حاجت مند اور فقیر و سائل ہے)۔
</item><item> اس نے کسی کو نہیں جنا (He begot not anyone) اور نہ کسی نے اسے جنا ہے (اس لئے بھی کہ وہ سبحان ہے اور اس کا کوئی زوج نہیں، نیز وہ اس سے بے احتیاج و بے نیا زہے۔ لہٰذا اس کا کوئی بیٹا یا بیٹی اور نہ اس کا کوئی باپ ہی ہے)۔
</item><item>علاوہ بریں، اس کا کوئی ہمسر ہے نہ مثیل۔ وہ ہر حال میں یکتا و بے احتیاج ہے (مختصر یہ کہ وہ وحدہ لاشریک ہے)۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے انسان!) یہ دعا مانگنا اپنا شعار کر لو کہ میں اس رب کی پناہ میں آنے اور رہنے کا طلبگار و خواہش مند ہوں، جو اپنے بندوں کے مادی و جمالیاتی فوائد کیلئے بوقت ضرورت اپنی مخلوقات کو شق1 کرنے والا ہے۔ حواشی -1 مثلاً وہ زمین میں بیج کو شق کرتا ہے تاکہ وہ نشوونما پائے، اسی طرح وہ حیاتیاتی مائوں کے رحموں کو بچوں کی پیدائش کیلئے شق کرتا ہے، نیز ذرات کو پھاڑ کر جوہری توانائی پیدا کرتا اور ظلمت کو پھاڑ کر اجالا پیدا کرتا ہے۔
</item><item>ہر اس چیز کی مضرت و آفت سے جو اس نے تخلیق کی ہے۔
</item><item>نیز تاریک رات اور کفر و شرک اور ظلم و عدوان کے اندھیرے سے جب وہ گہرا ہو جائے (پناہ مانگتا ہوں)۔
</item><item> اور ان لوگوں کے ضرر سے بھی پناہ مانگتا ہوں جو قسموں اور معاہدوں میں رخنہ 2 اندازی کرتے ہیں۔ حواشی -2 اکثر مترجمین اس آیت کا ترجمہ یہ کرتے ہیں کہ گنڈوں پر پڑھ پڑھ کر پھونکنے والوں کی برائی سے (Malignant mischief)
</item><item>علاوہ بریں، میں حاسد کی مضرت و آفت سے بھی (اللہ کی) پناہ مانگتا ہوں جب وہ حسد کرنے لگے۔
</item><item>تَعَوُّذْ اَعُوْذ بِاللّٰہِ مِنَ الشَّیْطٰنِ الرَّ جِیْمِ O یا اللہ! تیری رحمت و مغفرت سے محروم و مردود شیطان ( کے وسوسوں (نمبر ۱) اور جمالیاتی فریب کاری (نمبر ۲) سے محفوظ و مصئون رہنے کے لیے مجھے تیری پناہ (Refuge) کی حاجت و طلب ہے، مجھے اپنی حفاظت و امان (Protection, Preservation) میں لے لے۔ یاد دہانی : فرمانِ الٰہی کی رُو سے قُرآنِ مجید سے پہلے تعوُّذ کا پڑھنا فرض، یعنی لازم ہے (النحل ۱۶:۹۸)۔ حواشی نمبر ۱: وسوسہ اندازی (النّاس ۱۱۴: ۴- ۵): وسوسہ اندازی (Evil suggesting) اِبلیسی-- انسانی شیطان کا کام ہے ۔ اس سے اس کا مقصودِ انسان میں اللہ تعالیٰ کے احکام و تعلیمات سے متعلق بدگمانی پیدا کرنے، اس کو صِراطِ مُستقیم سے ہٹا کر گُمراہ کرن، شرک و کُفر کرنے ، جُرم و گناہ پر اُکسانے کی خاطر وسوسے پیدا کرنا اور ترغیب دینا ہوتا ہے۔ نمبر ۲: جمالیاتی فریب کاری: ہر اِنسان کا شیطان ہوتا ہے جو اس کا فطرت شناس ہے ، لہٰذا وہ جانتا ہے کہ انسان فطرۃً حُسن پسند ہے اور قُبح و سیِّئہ سے نفرت کرتا ہے۔ وہ چونکہ اِنسان کا پیدائشی دُشمن ہے، اس لیے اس کے اس ’’جمالیاتی کمزوری‘‘(Aesthetic Weakness) سے ناجائز فائدہ اُٹھانے میں کوشاں رہتا ہے اور اپنی شیطنت کے ذریعے اُسے اُس کی قبیح خواہشات و اعمال کو مُزیّن (یعنی خوشنما دِلکش اور قابلِ عِزّو اِفتخار) دکھاتا ہے (To make aluring ، الانعام ۶:۱۳۷؛ الانفال ۸:۴۸؛ النحل ۱۶:۶۳ و بمواضع کثیرہ ) اور اِنسان اِس خوشنما دھوکے میں آکر مارا جاتا ہے۔ سُوْرَۃُ الْفَاتِحَۃِ مَکِیَّۃ ُ ٗ (۱) ۱- بِسْمِ اللّٰہِ الرَّحْمٰنِ الرَّ جِیْمِ O اللہ سبحانہ و تعالیٰ کے اِسم (یعنی اس کے صفاتِ حسنہ (Most Beautiful and Sublime Atributes) کی برکت کی طلب و دعا ) کے ساتھ، جو پیکرِ رحمت بالذّات ، ازل سے رحمت بے پایاں کا مالک اور اپنی مخلوقات، خصوصاً بنی نوع اِنسان کو اپنی رحمت یعنی بے نہایت محبت و شفقت، احسان و انعام، فضل و کرم، بخشش و درگزر اور حسنہ و خیر سے نوازنے والا(= اِلٰہِ رحمن) ، نیز اُن پر پیہم ترس کھانے، عفو و درگزر اور بے اندازہ رحم و اِحسان کرنے والا (= رحیم ) ہے۔
</item><item>(اے انسان!) یہ دعا ہمیشہ مانگا کرو: میں بنی نوع انسان (Mankind) کے نشوونما کرنے والے (=رب) کی پناہ (Refuge) میں آنے اور رہنے کا طلبگار و آرزو مند ہوں۔
</item><item>جو بنی نوع انسان کا حقیقی بادشاہ ہے۔
</item><item>اور بنی نوع انسان کا حقیقی معبود و حاکم ہے۔
</item><item>(نیز) خناس یعنی شر انگیزی کرنے کے بعد ہٹ جانے والے کی وسوسہ اندازی (Evil suggesting) کی مضرت و آفت سے (بھی اللہ کی پناہ کا طلبگار ہوں)۔
</item><item>یہ وہ ہے جو لوگوں کے باطنی نظام میں وسوسے یعنی شکوک و شبہات و بری خواہشات اور بدگمانیاں ڈالتا ہے۔
</item><item>وہ جنات (Jinns) میں سے ہو یا انسانوں میں ہے۔ نکتہ: یہاں اللہ نے غیر مبہم اور واضح الفاظ میں فرمایا ہے کہ ’’جنات‘‘ اور انسان دو مختلف جنسیں ہیں!

</item>
    </string-array>
</resources>
